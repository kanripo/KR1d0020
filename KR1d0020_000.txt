# -*- mode: mandoku-view; -*-
#+TITLE: 周禮纂訓
#+DATE: 2015-08-24 22:08:12.149536
#+PROPERTY: ID KR1d0020
#+PROPERTY: BASEEDITION WYG    
#+PROPERTY: JUAN 提要
<pb:KR1d0020_WYG_000-1a>¶
欽定四庫全書　　　　經部四¶
　周禮纂訓　　　　　　禮類一(周禮之屬/)¶
　　提要¶
　　　　(臣/)等謹按周禮纂訓二十一卷¶
　　　國朝李鍾倫撰鍾倫字世得安溪人康熙癸酉¶
　　　　舉人未仕而卒此書自天官至秋官詳纂注¶
　　　　疏加以訓義惟闕考工記不釋葢以河間獻¶
　　　　王所補非周公之古經也書後有乾隆丁丑¶
<pb:KR1d0020_WYG_000-1b>¶
　　　　其子廣平府知府清馥跋稱鍾倫初受三禮¶
　　　　於其叔光坡康熙癸酉鄉薦公車後日侍其¶
　　　　父光地於京邸及光地出督順天學政復遷¶
　　　　直𨽻巡撫十餘年中鍾倫皆隨行得其指授¶
　　　　又多與宣城梅文鼎長洲何焯宿遷徐用錫¶
　　　　河間王之鋭同里陳萬䇿等互相討論故其¶
　　　　學具有本源凡所詮釋頗得周官大義惟於¶
　　　　名物度數不甚加意故徃徃考之弗詳如巾¶
<pb:KR1d0020_WYG_000-2a>¶
　　　　車重翟錫面朱總厭翟勒面繢總安車彫面¶
　　　　鷖總皆有容葢註總以繒為之著馬勒直兩¶
　　　　耳與兩鑣車衡輨亦宜有焉容為襜車山東¶
　　　　謂之裳惟蓋如今小車葢也皆有容有葢則¶
　　　　重翟厭翟謂蔽也安車無蔽謂去飾也鍾倫¶
　　　　謂總惟當施馬於車義無所取考蔡邕獨㫁¶
　　　　曰飛軨以油緹廣八寸長注地左畫蒼龍右¶
　　　　畫白虎繫軸頭續漢書輿服志曰乗輿重牙¶
<pb:KR1d0020_WYG_000-2b>¶
　　　　班輪升龍飛軨注引薛綜東京賦注飛軨以¶
　　　　油緹廣八寸長注地繋軸頭所云油緹即注¶
　　　　所云總以繒為之所云軸頭即注所云輨然¶
　　　　則飛軨即總之在車者而鍾倫謂總惟飾馬¶
　　　　誤矣鍾倫又謂容以繒結四旁之上際其四¶
　　　　旁之下際則以翟為蔽攷經文皆有容葢寔¶
　　　　兼承上重翟厭翟安車而言但重翟厭翟二¶
　　　　車既有容葢又有翟蔽兩旁以畫飾安車則¶
<pb:KR1d0020_WYG_000-3a>¶
　　　　惟有容葢而無翟飾耳既無翟飾即惟藉裳¶
　　　　惟為障蔽帷裳之制當四面圍合上下通徹¶
　　　　故詩曰漸車帷裳箋云帷裳童容也方言䄡¶
　　　　䄖江淮南楚謂之&KR2391;褣童容與&KR2391;褣義同葢¶
　　　　&KR2391;褣長𥜗上下相連以覆體車之帷裳垂覆¶
　　　　上下形相似也又士昏禮婦車亦如之有裧¶
　　　　注裧車裳帷續漢書輿服志注舊典𫝊車驂¶
　　　　駕赤帷裳惟郭賀為冀州勅去䄡帷釋名衽¶
<pb:KR1d0020_WYG_000-3b>¶
　　　　䄡也在旁幨幨然云襜帷葢如裳衽下垂也¶
　　　　凡此皆同于巾車之安車但有帷裳無重翟¶
　　　　厭翟者也如鍾倫所云帷裳但結四旁之上¶
　　　　際其四旁下際以翟為蔽則安車但蔽上際¶
　　　　不復蔽下際矣釋名曰容車婦人所載小車¶
　　　　也其葢施帷以隠蔽其形容也若容但蔽上¶
　　　　際不及下際豈能隠蔽形容乎如此之類頗¶
　　　　為疎舛然如辨禘祫社稷學校諸篇皆攷證¶
<pb:KR1d0020_WYG_000-4a>¶
　　　　詳核又如司馬法謂革車一乗甲士三人歩¶
　　　　卒七十二人鍾倫據蔡氏説謂一乗不止甲¶
　　　　士三人歩卒七十二人此是輕車用馬馳者¶
　　　　更有二十五人将重車在後今攷新書攻車¶
　　　　七十五人前拒一隊左右角二隊守車一隊¶
　　　　炊子十人守装五人廐養五人樵汲五人共¶
　　　　二十五人攻守二乗共百人又尉繚子伍制¶
　　　　令軍中之制五人為伍伍相保也十人為什¶
<pb:KR1d0020_WYG_000-4b>¶
　　　　什相保也五十人為屬屬相保也百人為閭¶
　　　　閭相保也起于五人訖于百人葢軍中之制¶
　　　　自一乗起此皆一乗百人之明驗足證其説¶
　　　　之精核又明于推步之術訓大司徒土圭之¶
　　　　法謂六十餘里餘景已差一寸亦得諸寔測¶
　　　　非同講學家之空言也乾隆四十六年十一月¶
　　　　恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1d0020_WYG_000-5a>¶
　　　　　　　　總　校　官　(臣/)　陸　費　墀¶
