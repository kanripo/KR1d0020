# -*- mode: mandoku-view; -*-
#+TITLE: 周禮纂訓
#+DATE: 2015-08-24 22:08:12.557109
#+PROPERTY: ID KR1d0020
#+PROPERTY: BASEEDITION WYG    
#+PROPERTY: JUAN 卷十七
<pb:KR1d0020_WYG_017-1a>¶
欽定四庫全書¶
　周禮纂訓卷十七¶
　　　　　　　　　　　　安溪李鍾倫撰¶
司右掌羣右之政令¶
　注羣右戎右齊右道右¶
凡軍旅㑹同合其車之卒伍而比其乗屬其右(比毗志/反乗去)¶
(聲屬/音燭)¶
　注合比屬謂次第相安習也車亦有卒伍¶
<pb:KR1d0020_WYG_017-1b>¶
　　疏車之卒伍如左𫝊云其君之戎分為二廣廣有¶
　　一卒卒偏之兩司馬法曰二十五乗為偏百二十¶
　　五乗為伍¶
凡國之勇力之士能用五兵者屬焉掌其政令¶
　注勇力之士屬焉者選右當於中司馬法曰弓矢圍¶
　殳矛守戈㦸助長以衛短短以救長¶
　　疏此司馬法五兵據勇士所用下注車之五兵則¶
　　無弓矢而有夷矛也¶
<pb:KR1d0020_WYG_017-2a>¶
虎賁氏掌先後王而趨以卒伍訓趨之中仍有卒伍不¶
亂也¶
軍旅㑹同亦如之舍則守王閑¶
　注閑梐枑也¶
王在國則守王宫國有大故則守王門大喪亦如之及¶
葬從遣車而哭適四方使則從士大夫(從遣使/並去聲)¶
　注虎士從使者¶
若道路不通有徵事則奉書以使於四方¶
<pb:KR1d0020_WYG_017-2b>¶
　注不通逢兵冦若泥水奉書徵師役也春秋隠公七¶
　年戎伐凡伯于楚丘以歸訓按注引春秋是以此文¶
　承上從士大夫而言愚謂徵事亦不必是使者徵之¶
　葢王國亦自有徴召侯國法¶
旅賁氏掌執戈盾夾王車而趨左八人右八人車止則¶
持輪(盾常凖反又音允夾古/洽反劉古協反後倣此)¶
　注夾王車者其下士也下士十有六人中士為之帥¶
　焉¶
<pb:KR1d0020_WYG_017-3a>¶
凡祭祀㑹同賓客則服而趨¶
　注服而趨夾王車趨也㑹同賓客王亦齊服服衮冕¶
　則此士之齊服服𤣥端¶
喪紀則衰葛執戈盾(衰七/雷反)¶
　注葛葛絰武士尚輕¶
　　疏臣為王貴賤皆服斬衰至葬乃服葛惟武士始¶
　　死即服葛¶
軍旅則介而趨¶
<pb:KR1d0020_WYG_017-3b>¶
節服氏掌祭祀朝覲衮冕六人維王之大常¶
　注服衮冕者從王服也維維之以縷王旌十二旒兩¶
　兩以縷綴連旁三人持之禮天子旌曳地¶
　　疏天子旌曳地禮緯文引之者若不遣持則旒曳¶
　　地也¶
諸侯則四人其服亦如之郊祀裘冕二人執戈送逆尸¶
從車¶
　注裘冕者亦從尸服也裘大裘也從車從尸車送逆¶
<pb:KR1d0020_WYG_017-4a>¶
　往來春秋傳曰晉祀夏郊董伯為尸¶
　　疏按禮緯云天子旌九仞十二旒曳地諸侯七仞¶
　　九旒齊軫大夫五仞五旒齊較士三仞三旒齊首¶
　　彼或異代法故旒不依命數周時諸侯旌皆交龍¶
　　上公九旒侯伯七旒子男五旒諸侯惟二王後與¶
　　魯得祭天服衮冕其餘止祭宗廟服𤣥冕節服氏¶
　　亦與君同服故云服亦如之訓按注引董伯為尸¶
　　之事韋昭注云董伯葢姒氏之裔引此者欲見為¶
<pb:KR1d0020_WYG_017-4b>¶
　　尸必以其子孫然則郊祀之尸葢配祭者與凡人¶
　　物之神有尸可象者也天地之神當無尸不可象¶
　　者也其諸所言天地之祭有尸者皆為配祭設耳¶
　　若五帝之尸則亦太皥祝融之苗𦙍與¶
方相氏掌蒙熊皮黄金四目𤣥衣朱裳執戈揚盾帥百¶
𨽻而時難以索室敺疫(難乃多反注/同敺起俱反)¶
　注時難四時作方相氏以難卻凶惡也¶
　　疏按月令難有三時季春命國難以季春曰歴大¶
<pb:KR1d0020_WYG_017-5a>¶
　　梁有大陵積尸之氣與民為厲此惟天子諸侯有¶
　　國者得難故云九門磔禳九門謂路應雉臯庫國¶
　　近郊逺郊闗也中秋云天子乃難時斗建酉亦有¶
　　積尸之氣此月難陽氣陽氣至此不止害將及人¶
　　此惟天子得難諸侯亦不得季冬命有司大難以¶
　　此日月歴虚危有墳墓厲鬼將隨强隂出害人故¶
　　難之命有司者命方相氏言大則民庶亦難矣¶
大喪先匶¶
<pb:KR1d0020_WYG_017-5b>¶
　　疏喪所多有凶邪故使之道¶
及墓入壙以戈擊四隅敺方良(壙苦冕反人音曠方/良上音罔下音兩)¶
　注方良罔兩也國語曰木石之怪夔罔兩¶
太僕掌正王之服位出入王之大命¶
　注服王舉動所當衣也位立處也出大命王之教也¶
　入大命羣臣所奏行¶
掌諸侯之復逆¶
　注服謂奏事逆謂受下奏¶
<pb:KR1d0020_WYG_017-6a>¶
王眡朝則前正位而退入亦如之¶
　注退謂退居路門左¶
　　疏入亦如之者王退入路寢聴事時亦前正位郤¶
　　退立也¶
建路鼔于大寢之門外而掌其政¶
　注大寢路寢也政鼔節與早晏訓愚謂政即下待達¶
　窮與遽令是也¶
以待達窮者與遽令聞鼔聲則速逆御僕與御庶子¶
<pb:KR1d0020_WYG_017-6b>¶
　注窮謂窮寃失職則來擊此鼔以達於王謂司寇之¶
　屬朝士以肺石達窮民聴其辭以告于王遽𫝊也若¶
　今時驛馬軍書當急聞者亦擊此鼔御僕御庶子直¶
　事鼔所者大僕聞鼓聲則速逆此二官而受其事以聞¶
　　疏大僕在路寢中窮民先在肺石朝士達之乃得¶
　　擊鼔其御僕御庶子直在鼔所者則入告大僕大¶
　　僕逆此二官以所告之事白王也知御僕御庶子¶
　　直事鼔所者見御僕云以序守路鼔云御庶子者¶
<pb:KR1d0020_WYG_017-7a>¶
　　御僕有下士十二人分之為御庶子也¶
祭祀賔客喪紀正王之服位詔法儀贊王牲事¶
　注牲事殺割七載之屬¶
　　疏言牲事據祭祀之時王親射牲大僕及射人太¶
　　宰等皆贊之云七載者按易卦云不喪七鬯注云¶
　　祭祀之禮人君七牲薦鬯其餘不親少牢不親七¶
　　下人君也特牲親七士卑不嫌也訓按下文有燕¶
　　飲相其法則此賓客之法儀當謂㑹同朝覲及饗¶
<pb:KR1d0020_WYG_017-7b>¶
　　食之類¶
王出入則自左馭而前驅¶
　注前驅居左自馭不參乗辟王也亦有車右焉¶
凡軍旅田役贊王鼔¶
　注王通鼔佐擊其餘面¶
　　疏云王通鼔者謂王親將軍衆待王擊乃擊之謂¶
　　若鼔人云以金鐸通鼔之類也云佐擊餘面者按¶
　　司馬云王執路鼓路鼔四面將居鼔下則前面不¶
<pb:KR1d0020_WYG_017-8a>¶
　　得擊之惟有三面王擊一靣大僕佐擊一面戎右¶
　　亦贊王鼔亦擊一面若然王與御者戎右已有三¶
　　人今更有大僕者按春秋有駟乗四人共車與此¶
　　同也¶
救日月亦如之¶
　注日月食時春秋傳曰非日月之眚不鼔¶
　　疏云亦如之者亦贊王鼔佐擊餘面也按日食當¶
　　與鼔神祀同用雷鼔月食當用靈鼔¶
<pb:KR1d0020_WYG_017-8b>¶
大喪始崩戒鼔𫝊達于四方窆亦如之(窆彼/騐反)¶
　注戒鼔擊鼔以警衆也¶
　　疏𫝊達四方謂以鼔聲相𫝊聞達四方¶
縣喪首服之法于宫門(縣音/𤣥)¶
　注首服之法謂免髽笄總廣狹長短之數¶
　　疏云免髽笄總者按小宗伯縣衰冠之式彼云冠¶
　　専據男子云衰則兼婦人此云首服眀無男子冠¶
　　與衰直是婦人首服也宫門即路門訓愚謂小宗¶
<pb:KR1d0020_WYG_017-9a>¶
　　伯云路門之外是男子服法此但云宫門不云外¶
　　是婦人服法或言首服或兼言衰可相𤼵也(免音/問髽)¶
　　(莊瓜/反)¶
掌三公孤卿之弔勞¶
　　疏此等王合親往有故則使大僕¶
王燕飲則相其法¶
　　疏燕飲謂上公三燕侯伯再燕子男一燕之等及¶
　　王與羣臣燕皆是訓按燕飲之法即燕禮是¶
<pb:KR1d0020_WYG_017-9b>¶
王射則贊弓矢¶
　注贊謂授之受之¶
　　疏按小臣職賓射掌事如大僕之法則大僕所掌¶
　　者是大射其小臣所掌賓射亦當授受可知訓按¶
　　大僕兼掌燕朝則燕射亦掌之矣¶
王眡燕朝則正位掌擯相¶
　注燕朝朝于路寢之庭王圖宗人嘉事則燕¶
　朝¶
<pb:KR1d0020_WYG_017-10a>¶
　　疏宗人嘉事謂冠婚嘉禮之等¶
王不眡朝則辭於三公及孤卿¶
　注辭謂以不視朝之意告之春秋傳曰公有疾不視¶
　朔¶
小臣掌王之小命詔相王之小法儀¶
　注小命時事所勅問也小法儀趨行拱揖之容¶
掌三公及孤卿之復逆正王之燕服位¶
　注謂燕居時也玉藻曰王卒食𤣥端而居¶
<pb:KR1d0020_WYG_017-10b>¶
　　疏燕服位者謂在路寢中聴事訖適小寢燕居之¶
　　時¶
王之燕出入則前驅¶
　注燕出入若今游於諸觀&KR0080;¶
大祭祀朝覲沃王盥¶
　　疏王將獻尸先盥手洗爵小臣為王沃水¶
小祭祀賓客饗食賓射掌事如大僕之法¶
　注賓射與諸侯來朝者射¶
<pb:KR1d0020_WYG_017-11a>¶
　　疏小賓客謂諸侯遣臣聘問天子饗食亦是為小¶
　　賓客者也賓射對大射亦為小¶
掌士大夫之弔勞凡大事佐大僕¶
祭僕掌受命于王以眡祭祀而警戒祭祀有司糾百官¶
之戒具¶
　注謂王有故不親祭也祭祀有司有事于祭祀者¶
既祭帥羣有司而反命以王命勞之誅其不敬者大喪¶
復于小廟¶
<pb:KR1d0020_WYG_017-11b>¶
　注小廟髙祖以下也始祖曰太廟¶
　　疏祭僕復小廟夏采復太廟其小寢大寢則𨽻僕¶
　　復二祧不言復亦應祭僕復但無寢耳¶
凡祭祀王之所不與則賜之禽都家亦如之¶
　注鄭司農云王所不與謂非郊廟尊祭祀則王不與¶
　也則賜之禽公卿自祭其先祖則賜之禽也𤣥謂王¶
　所不與同姓有先王之廟¶
　　疏都家據三等采地則上文祭祀是畿外同姓諸¶
<pb:KR1d0020_WYG_017-12a>¶
　　侯魯衛之屬是也¶
凡祭祀致福者展而受之¶
　注臣有祭事必致祭肉於君所謂歸胙也展謂録視¶
　其牲體數體數者太牢則以牛左肩臂臑折九个少¶
　牢則以羊左肩七个特豕則以豕左肩五个¶
　　疏太牢以下引少儀文周人尚右故右胖皆祭而¶
　　以左胖致人祭言太牢天子大夫已上少牢謂天¶
　　子之士羊豕不言臂臑亦同可知折九个者肩臂¶
<pb:KR1d0020_WYG_017-12b>¶
　　臑一體折為三段以人多故也皆用前體者前體¶
　　貴也訓案祭僕一職俱不掌大祭祀葢大祭祀則¶
　　王親祭自省牲視具之屬皆冢宰宗伯諸官所主¶
　　祭僕無事馬受命而警戒既祭而反命此皆國之¶
　　祭事也王所不與則賜之禽都家亦如之故曰以¶
　　脤膰親兄弟之國此葢同姓之公卿大夫及采邑¶
　　之君也祭祀致福者葢統同姓異姓畿内畿外之¶
　　君卿大夫也注所謂有先王之廟者其法有在辨¶
<pb:KR1d0020_WYG_017-13a>¶
　　見都宗人或謂此一職總言祭祀未嘗别其孰為¶
　　諸臣之祭也曰然則祭祀受福者將亦謂是王自¶
　　祭乎或曰諸臣之祭而著之曰王所不與何其贅¶
　　與曰正所以著自此以下之為諸臣之祭也言凡¶
　　祭祀外内之臣皆兼之矣¶
御僕掌羣吏之逆及庶民之復與其弔勞¶
　注羣吏府史以下¶
　　疏不見大夫士之復逆者小臣孤卿中兼之矣¶
<pb:KR1d0020_WYG_017-13b>¶
大祭祀相盥而登¶
　注相盥者謂奉槃授巾與登謂王登牲體於爼特牲¶
　饋食禮主人降盥出舉入乃七載¶
　　疏小臣云沃此人云盥眀是奉槃授巾¶
大喪持翣(翣所/甲反)¶
　注翣棺飾也持之者夾蜃車¶
　　疏按喪大記注引漢禮翣以木為匡廣三尺髙二¶
　　尺四寸方兩角髙衣以白布畫雲氣者為畫翣畫¶
<pb:KR1d0020_WYG_017-14a>¶
　　斧者為黼翣天子八翣諸侯六大夫四士二在路¶
　　夾蜃車入壙則樹之四旁故云棺飾¶
掌王之燕令¶
　注燕居時之令¶
　　疏燕令𫝊之於外¶
以序守路鼓¶
　注序更¶
　　疏此即大僕所云逆御僕與御庶子者也¶
<pb:KR1d0020_WYG_017-14b>¶
𨽻僕掌五寢之埽除糞洒之事(埽素報反糞方問/反洒所賣反劉霜)¶
(竒/反)¶
　注五寢五廟之寢也周天子七廟惟祧無寢詩曰寢¶
　廟繹繹相連貌也前曰廟後曰寢汜埽曰埽埽席前¶
　曰拚¶
　　疏案爾雅釋宫云有東西廂曰廟無曰寢廟必須¶
　　寢者祭在廟薦在寢五寢既𨽻僕埽除其廟案守¶
　　祧注皆宗伯埽除¶
<pb:KR1d0020_WYG_017-15a>¶
祭祀修寢¶
　注於廟祭寢或有事焉月令凡新物先薦寢廟訓案¶
　修寢即埽除糞洒是也不得非時修之當在欲祭時¶
　修之¶
王行洗乗石¶
　注乗石王所登上車之石也詩曰有扁斯石履之卑¶
　兮¶
掌蹕宫中之事¶
<pb:KR1d0020_WYG_017-15b>¶
　注宫中有事則蹕謂止行者清道¶
大喪復于小寢大寢¶
　注小寢髙祖以下廟之寢也始祖曰大寢¶
弁師掌王之五冕皆𤣥冕朱裏延紐¶
　注冕服有六而言五冕者大裘之冕盍無旒不聨¶
　數也延冕之覆在上是以名焉紐小鼻在武上笄所¶
　貫也¶
　　疏云𤣥冕者古者三績麻三十升布染之上以𤣥¶
<pb:KR1d0020_WYG_017-16a>¶
　　下以朱衣之延即是上𤣥者紐者綴於冕之兩旁¶
　　垂之武兩旁作孔以笄貫之使得牢固冕體周禮¶
　　無文叔孫通作漢禮器制度以版度八寸長尺六¶
　　寸上𤣥下朱以五采繅繩貫五采玉垂于延之前¶
　　後謂之邃延冕者俛也前低一寸餘謂之冕前後¶
　　平謂之爵弁¶
五采繅十有二就皆五采玉十有二玉笄朱紘(繅音早/古藻字)¶
　注繅雜文之名合五采絲為之繩垂于延之前後各十¶
<pb:KR1d0020_WYG_017-16b>¶
　二所謂邃延也就成也繩之每一帀而貫五采玉十¶
　二斿則十二玉也毎就間蓋一寸朱紘以朱組為紘¶
　也紘一條屬兩端於武繅不言皆有不皆者此為衮¶
　衣之冕十二斿則用玉二百八十八鷩衣之冕繅九¶
　斿用玉二百一十六毳衣之冕七斿用玉百六十八¶
　希衣之冕五斿用玉百二十𤣥衣之冕三斿用玉七¶
　十二¶
　　疏云五采繅十有二者謂以五采絲為繩十二道¶
<pb:KR1d0020_WYG_017-17a>¶
　　也就皆五采玉十有二者各據一道而言以此五¶
　　色玉貫於繅繩毎玉間相去一寸就成也以一玉¶
　　為一成結之使不相并也云紘一條屬兩端於武¶
　　者謂以一條繩先屬一頭於左旁笄上以一頭繞¶
　　於頤下向上於右旁笄上繞之垂為飾云屬於武¶
　　者據笄貫武故以武言之其實在笄云繅不言皆¶
　　有不皆者謂五冕繅有十二有九有七有五有三¶
　　也玉言皆則五冕旒皆十二玉也訓按典瑞注以¶
<pb:KR1d0020_WYG_017-17b>¶
　　一采為一就此以五采合為就¶
諸侯之繅斿九就瑉玉三采其餘如王之事繅斿皆就¶
玉瑱玉笄(侯依注音公瑉本又作/珉亡貧反瑱吐練反)¶
　注侯當為公字之誤也三采朱白蒼也其餘謂延紐¶
　皆𤣥覆朱裏與王同也出此則異繅斿皆就皆三采¶
　也毎繅九成則九旒也公之冕用玉百六十二玉瑱¶
　塞耳者故書瑉作璑¶
　　疏知三采朱白蒼者據聘禮公侯伯繅藉云出此¶
<pb:KR1d0020_WYG_017-18a>¶
　　則異者天子朱紘諸侯當青組紘之等也云瑉為¶
　　璑者按許氏説文璑三采玉以經云三采故從璑¶
　　也上文王不言玉瑱者互見為義¶
王之皮弁㑹五采玉璂象邸玉笄(㑹古外反一音户外反璂/音其本亦作&KR0722;邸丁禮反)¶
　注㑹縫中也璂讀如綦綦結也皮弁之縫中每貫結五采¶
　玉十二以為飾謂之綦詩云㑹弁如星又曰其弁伊綦邸下¶
　柢也以象骨為之¶
　　疏云每貫結五采玉十二以為飾者約同冕旒天子以十¶
<pb:KR1d0020_WYG_017-18b>¶
　　二為節也云邸下柢者謂於弁内頂上以象骨為柢¶
王之弁絰弁而加環絰¶
　注弁絰王弔所服也其弁如爵弁而素所謂素冠也¶
　而加環絰環絰者大如緦之麻絰纒而不糾司服職曰¶
　凡弔事弁絰服¶
　　疏云所謂素冠者詩素冠謂祥冠與此雖異同是素為¶
　　之云加環絰者謂先著素弁於下乃上加環絰也¶
諸侯及孤卿大夫之冕韋弁皮弁弁絰各以其等為之¶
<pb:KR1d0020_WYG_017-19a>¶
而掌其禁令¶
　注各以其等繅斿玉璂如其命數也冕則侯伯繅七¶
　就用玉九十八子男繅五就用玉五十繅玉皆三采¶
　孤繅四就用玉三十二三命之卿繅三就用玉十八¶
　再命之大夫繅再就用玉八繅玉皆朱緑韋弁皮弁¶
　則侯伯璂飾七子男璂飾五玉亦三采孤則璂飾四¶
　三命之卿璂飾三再命之大夫璂飾二玉亦二采弁¶
　絰之弁其辟積如冕繅之就然庻人弔者素委貎一¶
<pb:KR1d0020_WYG_017-19b>¶
　命之大夫冕而無旒士變冕為爵弁其韋弁皮弁之¶
　㑹無結飾弁絰之弁不辟積禁令者不得僭踰也玉¶
　藻曰君未有命不敢即乗服不言冠弁兼於韋弁皮¶
　弁矣不言服弁服弁自天子以下無飾無等¶
　　疏上天子與公不言韋弁者與此互見為義知二¶
　　采是朱緑者亦據聘禮記知一命之大夫冕無旒¶
　　者見一命大夫衣無章又冕旒所以為飾一命若¶
　　有則止一旒一玉而已非華美也引王藻者彼謂¶
<pb:KR1d0020_WYG_017-20a>¶
　　侯臣聘天子天子賜之冕服歸須告國君乃敢服¶
　　否則為僭踰也此經總包諸侯及臣不言天子之¶
　　臣者天子之臣冕弁之屬當亦各以命數為之可¶
　　知¶
司甲(闕/)¶
司兵掌五兵五盾各辨其物與其等以待軍事¶
　注五盾干櫓之屬其名未盡聞也等謂功沽上下五¶
　兵者戈殳㦸酋矛夷矛¶
<pb:KR1d0020_WYG_017-20b>¶
　　疏注所云五兵是車之五兵下文注又有步卒五¶
　　兵云五盾未盡聞者按祭統有朱干秦詩蒙伐有¶
　　苑注云伐中干左傳建大車之輪以為櫓是有朱¶
　　干中干及櫓三者其餘未聞也按下喪祭皆有五¶
　　兵云待軍事者以軍事為主也¶
及授兵從司馬之法以頒之及其授兵輸亦如之及其¶
用兵亦如之¶
　注從司馬之法令師旅卒兩人數所用多少也兵輸¶
<pb:KR1d0020_WYG_017-21a>¶
　謂師還有司還兵也用兵謂出給衛守¶
祭祀授舞者兵¶
　注授以朱干玉戚之屬¶
　　疏云授朱干玉戚者以司干所授是羽籥之等非¶
　　干戚也¶
大喪廞五兵(廞虚/金反)¶
　注興作明器之役器五兵也士喪禮下篇有甲胄干¶
　(笮/)¶
<pb:KR1d0020_WYG_017-21b>¶
軍事建車之五兵㑹同亦如之¶
　注車之五兵戈殳㦸酋矛夷矛是也步卒之五兵則¶
　無夷矛而有弓矢¶
　　疏云建車之五兵者凡器在車皆有鐵器屈之在¶
　　車較及輿以兵揷而建之故有出先刃入後刃之¶
　　事¶
司戈盾掌戈盾之物而頒之¶
　　疏頒之即下文祭祀㑹同之等皆是¶
<pb:KR1d0020_WYG_017-22a>¶
祭祀授旅賁殳故士戈盾授舞者兵亦如之¶
　注亦頒之故士王族故士也與旅賁當事則衛王也¶
　殳如杖長尋有四尺¶
　　疏按旅賁氏掌執戈盾而趨此執殳者以其與故¶
　　士同衛王時以為儀衛故不執戈盾知殳如杖者¶
　　廬人所為不見有刃故也¶
軍旅㑹同授貳車戈盾建乗車之戈盾授旅賁及虎士¶
戈盾¶
<pb:KR1d0020_WYG_017-22b>¶
　注乗車王所乗車也軍旅則革路㑹同則金路¶
　　疏貳車及王所乗車皆有車右故授之以戈盾¶
及舍設藩盾行則斂之¶
　注舍止也藩盾盾可以藩衛者¶
　　疏按掌舍不言藩盾者宿衛之事非止一重除彼¶
　　梐枑之外别有此藩盾也¶
司弓矢掌六弓四弩八矢之法辨其名物而掌其守藏¶
與其出入¶
<pb:KR1d0020_WYG_017-23a>¶
　注法曲直長短之數¶
　　疏云曲直者謂合九成規以下長短如弓人云弓¶
　　之上制六尺六寸中制六尺三寸下制六尺是也¶
中春獻弓弩中秋獻矢箙(中音仲下/同箙音服)¶
　注弓弩成於和矢箙成於堅箙盛矢器也以獸皮為¶
　之¶
及其頒之王弓弧弓以授射甲革椹質者夾弓庾弓以¶
授射豻侯鳥獸者唐弓大弓以授學射者使者勞者(射/甲)¶
<pb:KR1d0020_WYG_017-23b>¶
(食亦反下以意求之椹張林反夾古洽反庾師/儒相𫝊讀庚本或作庾豻音岸使者所史反)¶
　注王弧夾庾唐大六者弓異體之名也往體寡來體¶
　多曰王弧往體多來體寡曰夾庾往體來體若一曰¶
　唐大甲革革甲也質正也樹椹以為射正射甲與椹¶
　試弓習武也豻侯五十步及射鳥獸皆近射也近射¶
　用弱弓則射大侯者用王弧射參侯者用唐大矣學¶
　射者弓用中後習强弱則易也使者勞者弓亦用中¶
　逺近可也勞者勤勞王事若晉文侯文公受王弓矢¶
<pb:KR1d0020_WYG_017-24a>¶
　之賜者¶
　　疏此據體而言若以色而言則彤弓盧弓之等是¶
　　也¶
其矢箙皆從其弓¶
　注從弓數也每弓一箙百矢¶
　　疏知一弓百矢者按文侯之命云彤弓一彤矢百¶
　　是也¶
凡弩夾庾利攻守唐大利車戰野戰¶
<pb:KR1d0020_WYG_017-24b>¶
　注攻城壘者與其自守者相迫近弱弩𤼵疾也車戰¶
　野戰進退非强則不及弩無王弧王弧恒服弦往體¶
　少者使矢不疾¶
　　疏云恒服弦者若弓用則服弦不用則弛惟弩則¶
　　用與不用一張之後竟不弛若然恒服弦用弱者¶
　　以强弓乆不弛則就弦而使矢不疾弱則隨體不¶
　　就弦也¶
凡矢枉矢絜矢利火射用諸守城車戰殺矢鍭矢用諸¶
<pb:KR1d0020_WYG_017-25a>¶
近射田獵矰矢茀矢用諸弋射恒矢痺矢用諸散射(鍭/音)¶
(候劉音侯矰音增茀劉扶弗反李/一音孚忽反痺方二反散素旦反)¶
　注此八矢者弓弩各有四焉枉矢殺矢矰矢恒矢弓¶
　所用也絜矢鍭矢茀矢痺矢弩所用也枉矢者取名¶
　變星飛行有光今之飛矛是也或謂之兵矢絜矢象¶
　焉二者皆可結火以射敵守城車戰前於重又㣲輕¶
　行疾也殺矢言中則死鍭矢象焉鍭之言候也二者¶
　皆可以司候射敵之近者及禽獸前尤重中深而不¶
<pb:KR1d0020_WYG_017-25b>¶
　可逺也結&KR0819;於矢謂之矰茀矢象焉茀之言刜也二¶
　者皆可以弋飛鳥刜羅之也前於重又微輕行不低也¶
　恒矢安居之矢也痺矢象焉痺之言倫比二者皆可¶
　以散射也謂禮射及習射也前後訂其行平也凡矢¶
　之制枉矢之屬五分二在前三在後殺矢之屬參分¶
　一在前二在後矰矢之屬七分三在前四在後恒矢¶
　之屬軒輖中所謂志也¶
　　疏八矢兩兩相配必知分屬弓弩者以上文弓在¶
<pb:KR1d0020_WYG_017-26a>¶
　　上弩在下故以在上配弓在下配弩也云絜矢象¶
　　焉者謂輕重象枉矢也枉矢絜矢云前於重又㣲¶
　　輕者對殺矢最重而言矰矢茀矢云前於重又㣲¶
　　輕者又對枉絜五分者是重也云結繳於矢謂之¶
　　矰繳者繩也云禮射者大射賔射燕射皆是其習¶
　　射亦於此三射中為之云軒輖中所謂志者既夕¶
　　記云志一乗軒輖中是也(刜孚物反/輖音周)¶
天子之弓合九而成規諸侯合七而成規大夫合五而¶
<pb:KR1d0020_WYG_017-26b>¶
成規士合三而成規句者謂之弊弓(弊婢/世反)¶
　注體往來之衰也往體寡來體多則合多往體多來¶
　體寡則合少而圜弊惡也句者惡則直者善矣¶
　　疏此皆據角弓及張不被弦而合之按上注王弧¶
　　射大侯夾庾射豻侯言之則天子之弓王弧也往¶
　　體寡故合多諸侯之弓則唐大往體來體若一大¶
　　夫之弓則夾庾往體多士之弓則在六弓之外云¶
　　句者謂之弊弓者句之至極無過合三按天子諸¶
<pb:KR1d0020_WYG_017-27a>¶
　　侯射三侯大夫士同射近侯今以士與大夫弓别¶
　　者以尊卑之次暫以合三者託之于士其實士無¶
　　合三之弓也其合三之外雖别言句者實還指合¶
　　三者而言耳訓按經明言士弓合三恐未必如數¶
　　之説或士亦有用弊弓之時意在私家自行賔射¶
　　時與¶
凡祭祀共射牲之弓矢¶
　注射牲不親殺也殺牲非尊者所親惟射為可國語曰¶
<pb:KR1d0020_WYG_017-27b>¶
　禘郊之事天子必自射其牲¶
澤共射椹質之弓矢¶
　注澤澤宫也所以習射選士之處也¶
　　疏此所共弓矢據王孤故上云王弓弧弓以射椹¶
　　質訓愚謂澤宫之射即大射也而下文復云大射¶
　　共弓矢則此所共者謂共王所用下所共者云如¶
　　數則公卿大夫皆共之¶
大射燕射共弓矢如數并夾(夾音/甲)¶
<pb:KR1d0020_WYG_017-28a>¶
　注如數如當射者之數也每人一弓乗矢并夾矢籋¶
　也¶
　　疏矢籋漢時言訓愚謂如數中有公大夫則唐大¶
　　夾庾皆共之矣上文恒矢痺矢用諸散射注云散¶
　　射謂禮射習射之屬則此所共矢謂恒矢也(籋/奴)¶
　　(輒反又/女十反)¶
大喪共眀弓矢¶
　注弓矢眀器之用器也士喪禮下篇曰用器弓矢¶
<pb:KR1d0020_WYG_017-28b>¶
　　疏眀器中有用器有役器役器中有甲胄干笮用¶
　　器中有弓矢¶
凡師役㑹同頒弓弩各以其物從授兵甲之儀¶
　注物弓弩矢箙之屬訓愚謂以其物者所共不一師¶
　役純乎兵射㑹同或有禮射六弓四弩葢竝共之授¶
　兵甲之儀所謂從司馬之法以頒之計人而授也言¶
　弓弩則矢亦頒之師役㑹同之矢葢枉矢殺矢之屬¶
　㑹同容亦共恒矢痺矢¶
<pb:KR1d0020_WYG_017-29a>¶
田弋充籠箙矢共矰矢(籠也/東反)¶
　注籠竹箙也矰矢不在箙者為其相繞亂將用乃共¶
　之¶
　　疏云矰矢不在箙者以其共矰矢文在箙下¶
凡亡矢者弗用則更(更音/庚)¶
　注更償也用而棄之則不償¶
繕人掌王之用弓弩矢箙矰弋抉拾(抉古/穴反)¶
　注抉挾矢時所以持弦飾也著右手巨指士喪禮曰¶
<pb:KR1d0020_WYG_017-29b>¶
　抉用正王棘若擇棘則天子用象骨與拾謂鞲扞著¶
　左臂裏以韋為之¶
　　疏繕人所掌謂司弓矢選擇大善者入繕人以共¶
　　王用也¶
掌詔王射¶
　注告王當射之節¶
　　疏王射以大夫為賓賓與王為耦所告之事亦如¶
　　大射禮大射正告公之儀¶
<pb:KR1d0020_WYG_017-30a>¶
贊王弓矢之事¶
　注授之受之訓按大僕職有授之受之此復然者葢¶
　大僕授受於王此官掌弓矢又以弓矢授受於大僕¶
　與¶
凡乗車充其籠箙載其弓弩¶
　注充籠箙以盛矢¶
　　疏言凡乗車則除革路之外玉金象木之車皆有¶
　　籠箙弓弩¶
<pb:KR1d0020_WYG_017-30b>¶
既射則斂之¶
　　疏乗車上有弓矢者既射還斂藏之訓愚謂既射¶
　　通承自王射以下而言¶
無㑹計(㑹古/外反)¶
　注亡敗多少不計¶
稾人掌受財于職金以齎其工(齎音咨/後皆同)¶
　注齎其工者給市財用之直¶
　　疏弓弩矢箙皆冬官百工造之故云齎其工¶
<pb:KR1d0020_WYG_017-31a>¶
弓六物為三等弩四物亦如之¶
　注三等者弓人職曰弓長六尺六寸謂之上制上士¶
　服之弓長六尺三寸謂之中制中士服之弓長六尺¶
　謂之下制下士服之弩及矢箙長短之制未聞¶
　　疏按矢人云五分其長而羽其一注云羽者六寸¶
　　羽六寸則矢當長三尺云未聞者以無正文且弓¶
　　長短既不同則矢亦當有差等故云未聞也¶
矢八物皆三等箙亦如之春獻素秋獻成¶
<pb:KR1d0020_WYG_017-31b>¶
　注矢箙春作秋成¶
　　疏矢三等者亦據長短為三等法言皆者八物中¶
　　兼有弓弩故言皆也按士喪禮有獻素獻成注云¶
　　形法定為素飾治畢為成¶
書其等以饗工¶
　注饗謂酒肴勞之也上工作上等其饗厚下工作下¶
　等其饗薄¶
　　疏注不言中饗者舉上下眀有中可知¶
<pb:KR1d0020_WYG_017-32a>¶
乗其事試其弓弩以上下其食而誅賞¶
　注乗計也計其事之成功也故書試為考考之而善¶
　則上其實尤善又賞之否者反此訓愚謂饗工承上¶
　文葢春秋皆饗之書其等葢上弓弩矢之三等也於¶
　獻素獻成之時誌其等焉乗其事者計所作弓矢之¶
　多少也乗其事試其弓弩或宜在獻成時¶
乃入功于司弓矢及繕人¶
　注功成¶
<pb:KR1d0020_WYG_017-32b>¶
凡齎財與其出入皆在稾人以待㑹而攷之亡者闕之¶
　注皆在稾人者所齎工之財及弓弩矢箙出入其簿¶
　書稾人藏之闕猶除也弓弩矢箙棄亡者除之計今¶
　見在者¶
　¶
　¶
　¶
　周禮纂訓卷十七¶
