# -*- mode: mandoku-view; -*-
#+TITLE: 周禮纂訓
#+DATE: 2015-08-24 22:08:12.643598
#+PROPERTY: ID KR1d0020
#+PROPERTY: BASEEDITION WYG    
#+PROPERTY: JUAN 卷二十
<pb:KR1d0020_WYG_020-1a>¶
欽定四庫全書¶
　周禮纂訓卷二十¶
　　　　　　　　　　　　安溪李鍾倫撰¶
職金掌凡金玉錫石丹青之戒令¶
　注青空青也¶
　　疏此與地官丱人異者彼官主其取此官主其藏¶
受其入征者辨其物之&KR0839;惡與其數量楬而璽之入其¶
金錫于為兵器之府入其玉石丹青于守藏之府(楬音/竭璽)¶
<pb:KR1d0020_WYG_020-1b>¶
(音/徙)¶
　注入征者謂主受采金玉錫石丹青者之租税也楬¶
　而璽者楬書其數量以著其物也璽者印也為兵器¶
　者攻金之工六也守藏者玉府内府也¶
入其要¶
　注要凡數也入之於大府訓愚謂上言入其物此言¶
　入其要皆謂為兵器及守藏之府也¶
掌受士之金罰貨罰入于司兵¶
<pb:KR1d0020_WYG_020-2a>¶
　注給治兵及工直也貨泉貝也罰罰贖也¶
　　疏受士之金罰貨罰者謂斷獄訟者有疑即使出¶
　　金為贖或無金即出貨以當金直也¶
旅于上帝則共其金版饗諸侯亦如之¶
　注鉼金謂之版此版所施未聞(鉼必/領反)¶
凡國有大故而用金石則掌其令¶
　注主其取之令也用金石者作槍雷椎椁之屬¶
　　疏槍雷椎椁皆謂守城捍禦之具¶
<pb:KR1d0020_WYG_020-2b>¶
司厲掌盗賊之任器貨賄辨其物皆有數量賈而楬之¶
入于司兵(賈音/嫁)¶
　注任器貨賄謂盗賊所用傷人兵器及所盗財物也¶
其奴男子入于罪𨽻女子入于舂稾(稾古/老反)¶
　注謂坐為盜賊而為奴者輸于罪𨽻舂人槀人之官¶
　也由是觀之今之為奴婢古之罪人也故書曰予則¶
　奴戮汝春秋傳曰斐豹𨽻也著于丹書請焚丹書我¶
　殺督戎耻為奴欲禁其籍也¶
<pb:KR1d0020_WYG_020-3a>¶
凡有爵者與七十者與未齓者皆不為奴(齓音襯初覲/切又初謹切)¶
　注有爵謂命士以上也齓毁齒也男八嵗女七嵗而¶
　毁齒¶
犬人掌犬牲凡祭祀共犬牲用牷物伏瘞亦如之(牲音/全本)¶
(亦作全瘞於例/反徐烏計反)¶
　注牷純也物色也伏謂伏犬以王車轢之瘞謂埋祭¶
　也¶
　　疏伏謂伏犬以王車轢之者此謂王將祭而出國¶
<pb:KR1d0020_WYG_020-3b>¶
　　軷道之祭即大馭所云是也¶
凡幾珥沈辜用駹可也(駹亾/江反)¶
　注幾讀為刉珥當為衈刉衈釁禮之事大宗伯職曰¶
　以埋沈祭山林川澤以罷辜祭四方百物駹謂不純¶
　色也(罷孚/逼反)¶
凡相犬牽犬者屬焉掌其政治(相息/亮反)¶
　注犬有三種一為田犬二為吠犬三為食犬若田犬¶
　吠犬觀其善惡若食犬觀其肥瘦皆當相之牽犬者¶
<pb:KR1d0020_WYG_020-4a>¶
　　謂呈見之少儀云犬則執紲是也¶
司圜掌收敎罷民凡害人者弗使冠飾而加明刑焉任¶
之以事而收敎之能改者上罪三年而舍中罪二年而¶
舍下罪一年而舍其不能改而出圜土者殺雖出三年¶
不齒¶
　注罷民謂惡人不從化為百姓所患苦而未入五刑¶
　者也故曰害人弗使冠飾者著墨幪若古之象刑與¶
　　疏此罷民入圜土者不坐嘉石朝士坐嘉石者不¶
<pb:KR1d0020_WYG_020-4b>¶
　　入圜土云著墨幪者案孝經緯云三皇無文五帝¶
　　畫象三王肉刑畫象者上罪墨象赭衣雜屨中罪¶
　　赭衣雜屨下罪雜屨而已訓按幪巾也著墨巾無¶
　　冠飾也¶
凡圜土之刑人也不虧體其罰人也不虧財¶
　注言其刑人但加以明刑其罰人但任之以事而已¶
　此圜土所收敎者過失害人麗於法者¶
掌囚掌守盗賊凡囚者上罪梏拲而桎中罪桎梏下罪¶
<pb:KR1d0020_WYG_020-5a>¶
梏王之同族拲有爵者桎以待弊罪(梏古毒反張揖云/參著曰梏偏著曰)¶
(桎説文云梏手械也所以告天桎足械也所以質地拲/劉云姜奉反又居辱反韋昭音拱李竒音恐桎之實反)¶
　注凡囚者謂非盗賊自以他罪拘者也拲者兩手共¶
　一木在手曰梏在足曰桎中罪不拲手足各一木耳¶
　下罪又去桎王同族及命士以上雖有上罪或拲或¶
　桎而已¶
　　疏此謂五刑罪人古者五刑不入圜土故使身居¶
　　三木掌囚守之¶
<pb:KR1d0020_WYG_020-5b>¶
及刑殺告刑于王奉而適朝士加明梏以適市而刑殺¶
之¶
　注告刑于王其死罪則曰某之罪在大辟其刑罪則¶
　曰某之罪在小辟奉而適朝者重刑為王欲有所赦¶
　且當以付士士鄉士也鄉士加明梏者謂書其姓名¶
　及其罪於梏而著之也¶
　　疏云士鄉士者以經云適市刑殺市在國若遂士¶
　　以下則各就其處刑殺也掌囚掌守賊囚及欲刑¶
<pb:KR1d0020_WYG_020-6a>¶
　　殺則還付士¶
凡有爵者與王之同族奉而適甸師氏以待刑殺¶
　注適甸師氏亦由朝乃徃也待刑殺者掌戮將自市¶
　來也¶
掌戮掌斬殺賊諜而搏之(諜音牒搏註作/膊同普博反)¶
　注斬以鈇鉞若今要斬也殺以刀刃若今棄市也諜¶
　謂姦冦反間者賊與諜罪大者斬之小者殺之搏當¶
　為膊諸城上之膊謂去衣磔之¶
<pb:KR1d0020_WYG_020-6b>¶
凡殺其親者焚之殺王之親者辜之¶
　注親緦服以内也焚燒也辜謂磔之¶
凡殺人者踣諸市肆之三日刑盜于市(踣音菔蒲北/切又音仆)¶
　注踣僵尸也肆猶申也陳也凡言刑盗罪惡莫大焉¶
　　疏除上三者之外皆陳尸于市¶
凡罪之麗於法者亦如之唯王之同族與有爵者殺之¶
于甸師氏¶
　注罪二千五百條上附下附刑五而已¶
<pb:KR1d0020_WYG_020-7a>¶
　　疏云亦如之者合入死者亦踣之合入四刑者雖¶
　　不踣亦刑之在市¶
凡軍旅田役斬殺刑戮亦如之¶
　注戮謂膊焚辜肆¶
　　疏案士師大師戮犯禁者鄉士遂士凡國有大事¶
　　皆戮其犯命不使掌戮者此等權宜之事臨時即¶
　　决不假掌戮也¶
墨者使守門劓者使守闗宫者使守内刖者使守囿¶
<pb:KR1d0020_WYG_020-7b>¶
　注斷足驅衛禽獸無急行¶
髠者使守積(髠苦門反/積子賜反)¶
　注此出五刑之中而髠者必王之同族不宫者髠頭¶
　而已¶
司𨽻掌五𨽻之法辨其物而掌其政令¶
　注五𨽻謂罪𨽻四翟之𨽻也物衣服兵器之屬¶
帥其民而搏盗賊役國中之辱事為百官積任器凡囚¶
執人之事¶
<pb:KR1d0020_WYG_020-8a>¶
　注民五𨽻之民也百官所當任用之器物此官主為¶
　積聚之¶
邦有祭祀賔客喪紀之事則役其煩辱之事掌帥四翟¶
之𨽻使之皆服其邦之服執其邦之兵守王宫與野舍¶
之厲禁¶
　注野舍王行所止舍也厲遮列也¶
罪𨽻掌役百官府與凡有守者掌使令之小事¶
　訓愚按有守者如士庶子守王宫與其守城郭溝池¶
<pb:KR1d0020_WYG_020-8b>¶
　𣗳渠之固者¶
凡封國若家牛助為牽徬(徬步/浪反)¶
　注封國若家謂建諸侯立大夫家也牛助國以官牛¶
　助轉徙也罪𨽻牽徬之在前曰牽在旁曰徬¶
其守王宫與其厲禁者如蠻𨽻之事¶
　訓按凡言如者皆於上文見義此獨於下文見義者¶
　以司𨽻有帥四𨽻之文不言罪𨽻故此雖義取下文¶
　實承上文也¶
<pb:KR1d0020_WYG_020-9a>¶
蠻𨽻掌役校人養馬其在王宫者執其國之兵以守王¶
宫在野外則守厲禁¶
閩𨽻掌役畜養鳥而阜蕃敎擾之掌子則取𨽻焉¶
　注杜子春云子當為祀𤣥謂掌子者王立世子置臣¶
　使掌其家事而以閩𨽻役之訓愚謂掌子凡掌士庶¶
　子之有守者取閩𨽻以役之如罪𨽻所謂役百官府¶
　與有守者是也¶
夷𨽻掌役牧人養牛馬與鳥言¶
<pb:KR1d0020_WYG_020-9b>¶
　注夷狄之人或曉鳥獸之言故春秋傳曰介葛盧聞¶
　牛鳴曰是生三犧皆用之矣¶
　　疏經云與鳥言鄭意解鳥言者亦解獸言故兼言¶
　　之¶
其守王宫者與其守厲禁者如蠻𨽻之事¶
貉𨽻掌役服不氏而養獸而敎擾之掌與獸言¶
　注不言阜蕃者猛獸不可服又不生乳于圈檻也¶
其守王宫者與其守厲禁者如蠻𨽻之事¶
<pb:KR1d0020_WYG_020-10a>¶
布憲掌憲邦之刑禁正月之吉執旌節以宣布于四方¶
而憲邦之刑禁以詰四方邦國及其都鄙達于四海¶
　注憲表也謂縣之也刑禁者國之五禁所以左右刑¶
　罰者爾雅曰九夷八蠻六戎五狄謂之四海訓案先¶
　言邦國後都鄙者明邦國亦有都鄙也國中之刑禁¶
　則士師徇以木鐸縣于門閭者是也此所憲者邦國¶
　都鄙之禁也¶
凡邦之大事合衆庶則以刑禁號令¶
<pb:KR1d0020_WYG_020-10b>¶
禁殺戮掌司斬殺戮者凡傷人見血而不以告者攘獄¶
者遏訟者以告而誅之¶
　注司猶察也察此四者告于司冦罪之也斬殺戮謂¶
　吏民相斬相殺相戮者攘猶卻也卻獄者言不受也¶
　遏訟者遏止欲詮者也¶
　　疏不受獄者謂人有罪過官有文書追攝不肯受¶
　　也¶
禁暴氏掌禁庶民之亂暴力正者撟誣犯禁者作言語¶
<pb:KR1d0020_WYG_020-11a>¶
而不信者以告而誅之(撟居/表反)¶
　注力正以力强得正也¶
凡國聚衆庶則戮其犯禁者以徇凡奚𨽻聚而出入者¶
則司牧之戮其犯禁者(奚𨽻女奴男奴也/其聚出入有所使)¶
野廬氏掌達國道路至于四畿¶
　注達謂巡行通之使不陷絶也去王城五百里曰畿¶
　　疏國之道路使其地之人治之野廬氏直巡行不¶
　　通之處¶
<pb:KR1d0020_WYG_020-11b>¶
比國郊及野之道路宿息井𣗳¶
　注比猶校也宿息廬之屬賔客所宿及晝止者也井¶
　共飲食𣗳為蕃蔽¶
若有賔客則令守涂地之人聚&KR0512;之有相翔者誅之(&KR0512;/音)¶
(託/)¶
　注守涂地之人道所出廬宿旁民也相翔猶昌翔觀¶
　伺者也聚&KR0512;之聚擊&KR0512;以宿衛之也¶
凡道路之舟車轚互者叙而行之(轚音激古歴/切又音計)¶
<pb:KR1d0020_WYG_020-12a>¶
　注舟車轚互謂於迫隘處也其過之者使以次叙之¶
凡有節者及有爵者至則為之辟¶
　注辟辟行人亦使守涂地者¶
禁野之横行徑踰者¶
　注皆為防姦也横行&KR0301;由田中徑踰射邪趨疾越隄¶
　渠也¶
凡國之大事比脩除道路者¶
　注比校治道者名¶
<pb:KR1d0020_WYG_020-12b>¶
掌凡道禁¶
　注禁若今絶蒙布巾持兵杖之屬¶
邦之大師則令埽道路且以幾禁行作不時者不物者¶
　注不時謂不夙則暮者也不物謂衣服操持非比常¶
　人也幾禁之者備姦人内賊及反間¶
蜡氏掌除骴(蜡清預反/骴似賜反)¶
　注月令曰掩骼埋胔骨之尚有肉者也及禽獸之骨¶
　皆是¶
<pb:KR1d0020_WYG_020-13a>¶
凡國之大祭祀令州里除不蠲禁刑者任人及凶服者¶
以及郊野大師大賔客亦如之(蠲古𤣥反舊/音圭潔也)¶
　注任人司圜所收敎罷民也此所禁除者皆為不欲¶
　見人所藏惡也¶
若有死於道路者則令埋而置楬焉書其日月焉縣其¶
衣服任器于有地之官以待其人掌凡國之骴禁(楬音/竭縣)¶
(音/𤣥)¶
雍氏掌溝瀆澮池之禁凡害於國稼者春令為阱擭溝¶
<pb:KR1d0020_WYG_020-13b>¶
瀆之利於民者秋令塞阱杜擭(澮古外反阱在性/反塹也擭胡化反)¶
　注溝瀆澮田間通水者也池謂陂障之水道也害扵¶
　國稼謂水潦及禽獸也阱穿地為塹擭柞鄂也堅地¶
　阱淺則設柞鄂于其中所以禦禽獸秋而塞之收刈¶
　之時為其陷害人也¶
禁山之為&KR0080;澤之沈者¶
　注不得擅為&KR0080;囿於山也澤之沈者謂毒魚及水蟲¶
　之屬¶
<pb:KR1d0020_WYG_020-14a>¶
萍氏掌國之水禁¶
　注水禁謂水中害人之處及入水捕魚鱉不時¶
幾酒¶
　注苛察沽買過多及非時者¶
　　疏酒有時者謂若酒誥惟祀兹酒及昏禮為酒食¶
　　以召鄉黨僚友是也¶
謹酒¶
　注使民節用酒也¶
<pb:KR1d0020_WYG_020-14b>¶
禁川游者¶
　注備波洋卒至沈溺也¶
司寤氏掌夜時¶
　注謂夜晚早¶
以星分夜以詔夜士夜禁¶
　注夜士主行夜徼候者¶
禦晨行者禁宵行者夜遊者¶
　注備其遭冦害及謀非公事晨先明也宵定昏也¶
<pb:KR1d0020_WYG_020-15a>¶
司烜氏掌以夫遂取明火於日以鑒取明水於月以共祭¶
祀之明齍明燭共明水(夫方符反司農/音符齍音資)¶
　注夫遂陽遂也鑒鏡屬取水者世謂之方諸取日之¶
　火月之水欲得隂陽之潔氣也明齍謂以明水脩滌¶
　粢盛黍稷明燭以照&KR0319;陳明水以為𤣥酒¶
凡邦之大事共墳燭庭燎(墳扶云反/燎力召反)¶
　注墳大也𣗳於門外曰大燭於門内曰庭燎所以照¶
　衆為明¶
<pb:KR1d0020_WYG_020-15b>¶
　　疏庭燎在大寢庭按郊特牲注庭燎之差公盖五¶
　　十侯伯子男三十大戴禮文其百者天子禮¶
中春以木鐸脩火禁于國中(中音/仲)¶
　注為季春將出火也火禁為用火之處及備風燥¶
軍旅脩火禁邦若屋誅則為明竁焉(竁昌/鋭反)¶
　注屋如刑剭之剭剭誅謂不殺于市而以適甸師氏¶
　者也明竁若今掲頭明書其罪法也司烜掌明竁則¶
　罪人夜塟與¶
<pb:KR1d0020_WYG_020-16a>¶
條狼氏掌執鞭以趨辟王出入則八人夾道公則六人¶
侯伯則四人子男則二人(趨七須反辟婢/亦反又音避)¶
　　疏按序官條狼氏下士六人今云天子八人盖取¶
　　胥徒中兼充也¶
凡誓執鞭以趨於前且命之誓僕右曰殺誓馭曰車轘¶
誓大夫曰敢不闗鞭五百誓師曰三百誓邦之大史曰¶
殺誓小史曰墨(轘戸串反/一音環)¶
　注前謂所誓衆之行前也有司讀誓辭則大言其刑¶
<pb:KR1d0020_WYG_020-16b>¶
　以警所誓也誓者謂出軍及將祭祀時也出軍之誓¶
　誓僕右及馭則書之甘誓備矣郊特牲説祭祀之誓¶
　曰卜之日王立于澤親聽誓命受敎諫之義也車轘¶
　謂車裂也不闗謂不闗于君也大夫自受命以出則¶
　其餘事莫不復請師樂師也大史小史主禮事者¶
　　疏誓自有大官若月令田獵師徒北靣誓之誓時¶
　　此條狼氏則為之大言使衆聞知僕大僕也與王¶
　　同車通右馭及王四乗也鄭云大夫受命以出則¶
<pb:KR1d0020_WYG_020-17a>¶
　　其餘事莫不請者欲見受命出征梱外之事將軍¶
　　裁之不須復請其餘皆須請於君也按襄公十九¶
　　年晉士匄帥師侵齊至榖聞齊侯環卒乃還公羊¶
　　大其不伐喪謂大夫以君命出進退在大夫也榖¶
　　梁曰還者事未畢之辭也善其不伐喪則何為未¶
　　畢也君不尸小事臣不専大名士匄外専君命故¶
　　非之也然則宜柰何宜墠帷而歸命乎介¶
脩閭氏掌比國中宿互&KR0512;者與其國粥而比其追胥者¶
<pb:KR1d0020_WYG_020-17b>¶
而賞罰之(比毗志反/粥音育)¶
　注國中城中也宿謂宿衛也互謂行馬所以障互禁¶
　止人也&KR0512;謂行夜擊&KR0512;粥養也國所游養謂羡卒也¶
　訓愚按國粥粥與鬻通賣鬻扵國中蓋市㕓之地亦¶
　有宿互&KR0512;也國中之宿互&KR0512;則民為之市㕓之宿互¶
　&KR0512;則賣粥者為之至於追胥於國中則共為之也¶
禁徑踰者與以兵革趨行者與馳騁於國中者¶
　注皆為其惑衆訓愚按徑踰於國中謂門也古者合¶
<pb:KR1d0020_WYG_020-18a>¶
　二十五家而為之門二十五家即閭也故脩閭比互¶
　&KR0512;而禁徑踰皆於門焉設之¶
邦有故則令守其閭互唯執節者不幾¶
　注令者令其閭胥里宰之屬¶
　　疏注兼言閭胥里宰者脩閭所掌雖主六鄉其實¶
　　兼六遂也¶
冥氏掌設孤張(冥音/覓)¶
　注弧張罿罦之屬所以扃絹禽獸¶
<pb:KR1d0020_WYG_020-18b>¶
為阱擭以攻猛獸以靈鼓&KR0460;之(&KR0460;丘/于反)¶
　注靈鼓六面鼓&KR0460;之使驚趨阱擭¶
若得其獸則獻其皮革齒須備¶
　注須直謂頥下須備謂搔也(搔音/𤓰)¶
庶氏掌除毒蠱以攻説禬之嘉草攻之(庶章預反蠱音/古禬劉音潰)¶
　注毒蠱蟲物而病害人者賊律曰敢蠱人及敎令者¶
　棄市攻説祈名祈其神求去之也嘉草藥物其狀未¶
　聞攻之謂燻之¶
<pb:KR1d0020_WYG_020-19a>¶
　　疏攻説禬之據去其神也嘉草攻之據去其身也¶
凡&KR0460;蠱則令之比之¶
穴氏掌攻蟄獸各以其物火之¶
　注蟄獸熊羆之屬冬藏者也將攻之必先燒其所食¶
　之物於穴外以誘出之乃可得之¶
以時獻其珍異皮革¶
翨氏掌攻猛鳥各以其物為媒而掎之(掎音踦/居綺切)¶
　注猛鳥鷹隼之屬置其所食之物於絹中鳥來下則¶
<pb:KR1d0020_WYG_020-19b>¶
　掎其腳¶
以時獻其羽翮¶
柞氏掌攻草木及林麓(柞側百反/麓音鹿)¶
　注林人所養者山足曰麓¶
　　疏注云林人所養者若林衡所掌未必人所養此¶
　　乃人所攻治以擬種植者也¶
夏日至令刋陽木而火之冬日至令剝隂木而水之(刋/苦)¶
(干/反)¶
<pb:KR1d0020_WYG_020-20a>¶
　注刋剝互言耳皆謂斫去其皮生山南為陽木生山¶
　北為隂木火之水之則使其肄不生¶
　　疏山虞取其堅刃冬斬陽夏斬隂此欲死之故夏¶
　　陽木冬隂木¶
若欲其化也則春秋變其水火¶
　注化猶生也謂時以種榖也變其水火者乃所火則¶
　水之所水則火之則其土和美¶
　　疏變之者謂夏至火之至秋則以水漬之冬日至¶
<pb:KR1d0020_WYG_020-20b>¶
　　水之至後春以火燒之¶
凡攻木者掌其政令¶
薙氏掌殺草春始生而萌之夏日至而夷之秋繩而芟¶
之冬日至而耜之(繩音孕芟/所銜反)¶
　注萌之者以茲其斫其生者夷之以鉤鎌迫地芟之¶
　也含實曰繩芟其繩則實不成熟耜之以耜側凍土¶
　剗之¶
若欲其化也則以水火變之¶
<pb:KR1d0020_WYG_020-21a>¶
　注謂以火燒其所芟萌之草已而水之則其土亦和¶
　美矣¶
掌凡殺草之政令¶
硩蔟氏掌覆夭鳥之巢(覆芳復反/夭音妖)¶
　注夭鳥惡鳴之鳥若鴞鵩¶
以方書十日之號十有二辰之號十有二月之號十有¶
二嵗之號二十有八星之號縣其巢上則去之(縣音/𤣥)¶
　注方版也日謂從甲至癸辰謂從子至亥月謂從娵¶
<pb:KR1d0020_WYG_020-21b>¶
　至荼嵗謂從攝提格至赤奮若星謂從角至軫¶
翦氏掌除蠹物以攻禜攻之以莽草熏之(蠹丁故反禜/音詠莽亾蕩)¶
(反/)¶
　注蠹物穿食人器物者蠹魚亦是也攻禜祈名莽草¶
　藥物殺蟲者以熏之則死¶
凡庶蠱之事¶
　注庶除毒蠱者蠱蠹之類¶
赤犮氏掌除牆屋以蜃炭攻之以灰洒毒之(蜃市軫反/洒色買反)¶
<pb:KR1d0020_WYG_020-22a>¶
　注除牆屋者除蟲豸藏逃其中者蜃大蛤也𢷬其炭¶
　以坋之則走淳之以灑之則死(坋蒲/悶反)¶
　　疏淳即沃也謂灑沃以汁¶
凡隙屋除其貍蟲(貍莫皆反/劉莫拜反)¶
　注貍蟲䗪肌蛷之屬(䗪草夜反/蛷音求)¶
蟈氏掌去鼃黽焚牡蘜以灰洒之則死(鼃戸媧反黽莫/辛反牡莫口反)¶
(蘜弓/六反)¶
　注牡蘜蘜不華者齊魯之間謂鼃為蟈黽耿黽也蟈¶
<pb:KR1d0020_WYG_020-22b>¶
　與耿黽尤怒鳴為聒人耳去之¶
以其煙被之則凡水蟲無聲¶
壺涿氏掌除水蟲以泡土之鼓&KR0460;之以焚石投之(炮步/交反)¶
　注水蟲狐蜮之屬炮土之鼓瓦鼓也焚石投之使驚¶
　去¶
若欲殺其神則以牡橭午貫象齒而沈之則其神死淵¶
為陵(橭杜讀為枯音/姑即山榆也)¶
　注神謂水神龍㒺象橭榆木名¶
<pb:KR1d0020_WYG_020-23a>¶
庭氏掌射國中之夭鳥若不見其鳥獸則以救日之弓¶
與救月之矢射之(射食/亦反)¶
　注不見鳥獸謂夜來嗚呼為怪者獸狐狼之屬救日¶
　之弓救月之矢謂日月食所作弓矢日月之食隂陽¶
　相勝之變也於日食則射太隂月食則射太陽與¶
若神也則以大隂之弓與枉矢射之¶
　注神謂非鳥獸之聲若或叫于宋太廟者太隂之弓¶
　救月之弓枉矢救日之矢與不言救月之弓與救日¶
<pb:KR1d0020_WYG_020-23b>¶
　之矢者互言之救日用枉矢則救月以恒矢可知也¶
　　疏太隂之弓與上救日之弓對故知是救月之弓¶
　　枉矢與救月之矢相對則是救日之矢可知欲見¶
　　弓矢之名故互見其文知救月用恒矢不用庳矢¶
　　者以其庳矢弩所用¶
銜枚氏掌司囂國之大祭祀令禁無囂(囂五/羔反)¶
　注令主祭祀者¶
軍旅田役令銜枚¶
<pb:KR1d0020_WYG_020-24a>¶
　注為其言語以相誤¶
禁&KR1127;呼歎嗚於國中者行歌哭扵國中之道者(&KR1127;音/叫)¶
　注為其惑衆¶
伊耆氏掌國之大祭祀共其杖咸¶
　注咸讀為函老臣雖杖於朝事鬼神尚敬去之有司¶
　以此函藏之既事乃授之¶
軍旅授有爵者杖¶
　注别吏卒且以扶尊者將軍杖鉞¶
<pb:KR1d0020_WYG_020-24b>¶
共王之齒杖¶
　注王之所以賜老者之杖王制曰五十杖於家六十¶
　杖於鄉七十杖於國八十杖於朝¶
　　疏既共王之齒杖明皆據王所賜者而言若不得¶
　　王賜者自拄之也訓按不得王賜杖者當是庶人¶
　　之老¶
大行人掌大賔之禮及大客之儀以親諸侯¶
　注大賔要服以内諸侯大客謂其孤&KR0056;¶
<pb:KR1d0020_WYG_020-25a>¶
　　疏言要服以内諸侯者對要服以外為小賔世壹¶
　　見者是也云大客謂孤卿者對小行人所云小客¶
　　則受其幣聽其辭者是也按大國得立孤一人侯¶
　　伯無孤殷聘使&KR0056;時聘使大夫士雖不得時聘為¶
　　介來亦入客中¶
春朝諸侯而圖天下之事秋覲以比邦國之功夏宗以¶
陳天下之謨冬遇以協諸侯之慮時㑹以𤼵四方之禁¶
殷同以施天下之政(朝直遙反/比毘志反)¶
<pb:KR1d0020_WYG_020-25b>¶
　注此六事者以王見諸侯為文圖比陳協皆考績之¶
　言王者春見諸侯則圖其事之可否秋見諸侯則比¶
　其功之髙下夏見諸侯則陳其謀之是非冬見諸侯¶
　則合其慮之異同六服以其朝嵗四時分來更迭如¶
　此而遍時㑹即時見也無常期諸侯有不順服者王¶
　將有征討之事則既朝王命為壇於國外合諸侯而¶
　𤼵禁命事焉禁謂九伐之法殷同即殷見也王十二¶
　嵗一巡守若不巡守則殷同殷同者六服盡朝既朝¶
<pb:KR1d0020_WYG_020-26a>¶
　王亦命為壇於國外合諸侯而命其政政謂邦國之¶
　九法殷同四方四時分来嵗終則遍矣九伐九法皆¶
　在司馬職¶
　　疏春夏秋冬雖相對為文及其受之處所則春夏¶
　　受摯於朝受享扵廟秋冬一受之於廟注云六服¶
　　以其朝嵗者以下文依服數來朝則有不朝之嵗¶
　　故云以其朝嵗也云既朝王命為壇於國外者諸¶
　　侯有不當朝嵗者則就國外壇朝而已是以司儀¶
<pb:KR1d0020_WYG_020-26b>¶
　　與覲禮有壇朝之法若諸侯來者次當朝之嵗者¶
　　則於國内依常朝之法既朝乃向外就壇行盟載¶
　　之禮也鄭知王不巡守即行殷同者下文云十有¶
　　二嵗王巡守殷國殷國與巡守連文明同是十二¶
　　嵗若王巡守何須殷同明不巡守乃殷同也十二¶
　　年唯衛服不當朝歳其餘侯甸男采要皆當朝歳¶
　　當朝歳者亦朝於國乃更於壇朝不當朝歳者亦¶
　　朝於壇如時㑹然¶
<pb:KR1d0020_WYG_020-27a>¶
時聘以結諸侯之好殷覜以除邦國之慝(覜通弔反/慝吐得反)¶
　注此二事者以王見諸侯之臣使來者為文也時聘¶
　者亦無常期天子有事諸侯使大夫來聘親以禮見¶
　之禮而遣之所以結其恩好也天子無事則已殷覜¶
　謂一服朝之歳也一服朝之歳五服諸侯皆使卿以¶
　聘禮來覜天子天子以禮見之命以政禁之事所以¶
　除其惡行¶
　　疏注云天子有事諸侯使大夫來聘者此謂時㑹¶
<pb:KR1d0020_WYG_020-27b>¶
　　之年當方有諸侯不順服當方諸侯來㑹餘方諸¶
　　侯身不來使大夫來聘亦有兵至助王討逆若無¶
　　事則不來也云殷覜在一服朝之歳者按宗伯注¶
　　云一服朝在元年七年十一年以其朝者少聘者¶
　　多故亦得稱殷殷衆也¶
間問以諭諸侯之志歸脤以交諸侯之福賀慶以贊諸¶
侯之喜致禬以補諸侯之烖(間間厠之間脤上/忍反音腎禬音㑹)¶
　注此四者王使臣於諸侯之禮也間問者間歳一問¶
<pb:KR1d0020_WYG_020-28a>¶
　諸侯謂存省之屬諭諸侯之志者諭言語諭書名其¶
　類也交或往或来也贊助也致禬凶禮之弔禮禬禮¶
　也¶
　　疏注云間問謂存省之屬者按下文歳遍存三歳¶
　　遍頫五歳遍省七歳屬象胥九歳屬瞽史十有一¶
　　歳達瑞節並是間歳之事云交謂往來者欲見臣¶
　　有祭祀亦得歸胙於王按宗伯云脤膰本施同姓¶
　　尊二代之後亦得之按宗伯凶禮有五此唯言弔¶
<pb:KR1d0020_WYG_020-28b>¶
　　者此行人唯主弔法餘禮蓋自有人主之隐元年¶
　　宰咺來歸惠公仲子之賵是宰夫主賻賵之事也¶
　　訓愚謂凶禮之弔禮固見扵行人矣至於䘮荒禬¶
　　恤四禮亦當在間問之内同掌於行人故存省之¶
　　屬皆有事而存省之也致禬所以别言之者以其¶
　　有歸財之法與四禮異諸侯有䘮荒敗亂之事王¶
　　亦必待間嵗乃問之者以侯國多其事亦多不過¶
　　依間問之期而遍存遍省之而已¶
<pb:KR1d0020_WYG_020-29a>¶
以九儀辨諸侯之命等諸臣之爵以同邦國之禮而待¶
其賔客上公之禮執桓圭九寸繅藉九寸冕服九章建¶
常九斿樊纓九就貳車九乗介九人禮九牢其朝位賔¶
主之間九十步立當車軹擯者五人廟中將幣三享王¶
禮再祼而酢饗禮九獻食禮九舉出入五積三問三勞¶
諸侯之禮執信圭七寸繅藉七寸冕服七章建常七斿¶
樊纓七就貳車七乗介七人禮七牢朝位賔主之間七¶
十步立當前疾擯者四人廟中將幣三享王禮壹祼而¶
<pb:KR1d0020_WYG_020-29b>¶
酢饗禮七獻食禮七舉出入四積再問再勞諸伯執躬¶
圭其他皆如諸侯之禮諸子執榖璧五寸繅藉五寸冕¶
服五章建常五斿樊纓五就貳車五乗介五人禮五牢¶
朝位賔主之間五十步立當車衡擯者三人廟中將幣¶
三享王禮壹祼不酢饗禮五獻食禮五舉出入三積壹¶
問壹勞諸男執蒲璧其他皆如諸子之禮(繅音藻藉在/夜反斿音留)¶
(樊畔于反乗繩證反介音界軹之氏反或居氏反擯必/刃反祼古亂反酢才洛反食禮音嗣積子賜反勞老報)¶
(反信音申/後信圭同)¶
<pb:KR1d0020_WYG_020-30a>¶
　注繅藉以五采韋衣板若奠玉則以藉之冕服著冕¶
　所服之衣也九章者自山龍以下七章者自華蟲以¶
　下五章者自宗彞以下也常旌旗也斿其屬幓垂者¶
　也樊纓馬飾也以罽飾之每一處五采備為一就貳¶
　副也介輔已行禮者也禮大禮饔餼也三牲備為一¶
　牢朝位謂大門外賔下車及王車出迎所立處也王¶
　始立大門内交擯三辭乃乗車而迎之齊僕為之節¶
　上公立當軹侯伯立當疾子男立當衡王立當軫與¶
<pb:KR1d0020_WYG_020-30b>¶
　前疾謂駟馬車轅前胡下垂柱地者廟受命祖之廟¶
　也三享皆束帛加璧庭實惟國所有朝士儀曰奉國¶
　地所出重物而獻之明臣職也朝先享不言朝者朝¶
　正禮不嫌有等也王禮王以鬱鬯禮賔也鬱人職曰¶
　凡祭祀賔客之祼事和鬱鬯以實彞而陳之禮者使¶
　宗伯攝酌圭瓚而祼王既拜送爵又攝酌璋瓚而祼¶
　后又拜送爵是為再祼再祼賔乃酢王也禮侯伯一¶
　祼者祼賔賔酢王而已后不祼也禮子男則祼賔而¶
<pb:KR1d0020_WYG_020-31a>¶
　已不酢王也不酢之禮聘禮禮賔是與九舉舉牲體¶
　九飯也出入謂從來訖去也每積有牢禮米禾芻薪¶
　凡數不同者皆降殺問問不恙也勞謂勞倦之也皆¶
　有禮以幣致之¶
　　疏桓圭之等此主行朝禮於朝所執其服則皮弁¶
　　若行三享則執璧瑞樊馬腹帶纓馬鞅貳車九乗¶
　　者按覲禮記云偏駕不入王門鄭云左傍與己同¶
　　曰徧同姓金路異姓象路四衛革路蕃國本路據¶
<pb:KR1d0020_WYG_020-31b>¶
　　王玉路不賜諸侯是王所乗為正諸侯左傍與己¶
　　同曰偏此等不入王門舍於館乗墨車龍旂以朝¶
　　彼雖覲禮此春夏受贄在朝無迎法亦應偏駕不¶
　　入至朝後行三享在廟天子親迎乃申上服得乗¶
　　金路之等若不申上服車何得有樊纓九就之屬¶
　　但貳車所飾無文未知諸侯貳車得與上車同否¶
　　貳車及介陳於大門外賔北靣時介皆西北陳之¶
　　禮九牢是饔餼大禮朝享後乃陳於館以數有九¶
<pb:KR1d0020_WYG_020-32a>¶
　　故進之在上朝位者王未迎之時在大門内與賔¶
　　相去之數也車軹謂轂末車轅北向在西邉亦去¶
　　大門九十步公在車東東西相望當轂末也擯者¶
　　五人大宗伯為上擯小行人為承擯嗇夫為末擯¶
　　其餘二人是士廟中將幣三享此是朝訖在廟行¶
　　享乃有迎賔之禮也王禮與下為目已下皆王之¶
　　禮也饗禮九獻者謂後日王速賔賔來就廟中行¶
　　亨烹太牢設几而不倚爵盈而不飲九獻者王酢¶
<pb:KR1d0020_WYG_020-32b>¶
　　獻賔賔酌主人主人酬賔酬後更八獻是為九獻¶
　　食禮亦太牢無酒出入五積謂在路供賔来有積¶
　　去有積皆五積三問與三勞所行應同處三勞者¶
　　按小行人逆勞于畿覲禮云至于郊王使人皮弁¶
　　用璧勞聘禮則勞以幣但璧則兼幣也但覲禮注¶
　　郊是近郊近郊與畿大小行人勞逺郊無文按書¶
　　𫝊畧説云天子太子年十八授孟侯孟侯者四方¶
　　諸侯来迎于郊或逺郊當使世子勞三問之處亦¶
<pb:KR1d0020_WYG_020-33a>¶
　　當在近郊逺郊與畿也按王與諸侯行禮與諸侯¶
　　待諸侯同司儀云諸公相為賔將幣交擯三辭車¶
　　逆注云既三辭則主君乗車出大門而迎賔若聘¶
　　禮則無出迎法也必知天子與諸侯敵禮者按下¶
　　文大國之孤視小國之君唯不交擯則諸侯扵天¶
　　子交擯矣交擯是敵禮也注云饗設盛禮者有酒¶
　　有食兼食與燕也訓云前疾謂駟馬車轅前胡下¶
　　垂拄地者謂若輈人輈深四尺七寸軾前曲中是¶
<pb:KR1d0020_WYG_020-33b>¶
　　也云朝先享不言朝者自冕服九章以下唯言享¶
　　不見朝禮云朝正禮不嫌有等者朝屬路門外無¶
　　九十七十五十步差等相迎之法既無等故不言¶
　　之云不酢之禮與聘禮之賔同者聘禮之賓用醴¶
　　壹祼不酢約同之但子男祼以鬱鬯不用醴則别¶
　　云九舉舉牲體九飯者見特牲饋食禮尸食舉尸¶
　　三飯佐食舉肝尸又三飯舉骼及獸魚王日一舉¶
　　亦是生人食有舉法故知舉是舉牲體也¶
<pb:KR1d0020_WYG_020-34a>¶
凡大國之孤執皮帛以繼小國之君出入三積不問壹¶
勞朝位當車前不交擯廟中無相以酒禮之其他皆眡¶
小國之君¶
　注此以君命来聘者也孤尊既聘享更自以其贄見¶
　執束帛而已豹皮表之為飾繼小國之君言次之也¶
　朝聘之禮每一國畢乃前不交擯者不使介𫝊辭交¶
　于王之擯親自對擯者也廟中無相介皆入門西上¶
　而立不前相禮者聘之介是與以酒禮之酒謂齊酒¶
<pb:KR1d0020_WYG_020-34b>¶
　也和之不用鬱鬯耳其他謂貳車及介牢禮賓主之¶
　間擯者將幣祼酢饗食之數¶
　　疏按典命上公立孤一人侯伯已下則無故云大¶
　　國之孤也趙商問大國之孤既眡小國之君以五¶
　　為節下云諸侯之卿各下其君二等以下注云公¶
　　使&KR0056;亦七侯伯亦五子男三不審大國孤五而&KR0056;¶
　　七何答曰&KR0056;七介是奉君命孤五介是特見又&KR0071;¶
　　小國之君非私覿也然則諸侯之大夫以時接見¶
<pb:KR1d0020_WYG_020-35a>¶
　　天子或可有私覿結其恩情但無文耳趙商又問¶
　　孤出入三積亦是眡小國之君何須特云三積與¶
　　例似錯答曰三積&KR0056;亦然非獨孤也故不在眡小¶
　　國之中然則一勞者亦是卿亦然然則孤聘天子¶
　　既以聘使受禮又自得禮如是孤法再重受禮矣¶
　　鄭知孤執皮帛是既聘享更自以其贄見者若行¶
　　正聘則執瑑圭璋八寸以行聘何得執皮帛也侯¶
　　伯已下臣來但執圭璋行聘無此更見法矣云豹¶
<pb:KR1d0020_WYG_020-35b>¶
　　皮表之為飾者宗伯注云天子之孤飾贄以虎皮¶
　　公之孤飾贄以豹皮云不使介𫝊辭交于王之擯¶
　　而親自對擯者則聘禮賓來在末介下東靣上擯¶
　　亦至末擯下親相與言是也¶
凡諸侯之&KR0056;其禮各下其君二等以下及其大夫士皆¶
如之¶
　注此亦以君命來聘者也所下其君者介與朝位賓¶
　主之間也其餘則自以其爵聘義曰上公七介侯伯¶
<pb:KR1d0020_WYG_020-36a>¶
　五介子男三介是謂使&KR0056;之聘之數也朝位則上公¶
　七十步侯伯五十步子男三十步與¶
　　疏云及其大夫士皆如之者大夫又各自下&KR0056;二¶
　　等士無介與步數而言如之者指牢禮之等又降¶
　　殺大夫也¶
邦畿方千里其外方五百里謂之侯服嵗壹見其貢祀¶
物又其外方五百里謂之甸服二嵗壹見其貢嬪物又¶
其外方五百里謂之男服三嵗壹見其貢器物又其外¶
<pb:KR1d0020_WYG_020-36b>¶
方五百里謂之采服四嵗壹見其貢服物又其外方五¶
百里謂之衛服五嵗壹見其貢材物又其外方五百里¶
謂之要服六嵗壹見其貢貨物(嬪婢/人反)¶
　注要服蠻服也此六服去王城三千五百里相距方¶
　七千里公侯伯子男封焉其朝貢之嵗四方各四分¶
　趨四時而来或朝春或宗夏或覲秋或遇冬祀貢者¶
　犧牲之屬嬪物絲枲也器物尊彞之屬服物𤣥纁絺¶
　纊也材物八材也貨物龜貝也¶
<pb:KR1d0020_WYG_020-37a>¶
　　疏此因朝而貢與太宰九貢及下小行人春入貢¶
　　者别彼二者是嵗之常貢也太宰四曰幣貢此中¶
　　無幣貢者因朝而貢三享中已有幣故不别貢幣¶
　　也¶
九州之外謂之蕃國世壹見各以其所貴寶為摯¶
　注九州之外夷服鎮服蕃服也曲禮曰其在東夷北¶
　狄西戎南蠻雖大曰子然則九州之外其君皆子男¶
　也無朝貢之嵗父死子立及嗣王即位乃一來耳各¶
<pb:KR1d0020_WYG_020-37b>¶
　以其所貴寶為摯則蕃國之君無執玉瑞者是以謂¶
　其君為小賓臣為小客所貴寶見𫝊者若犬戎獻白¶
　狼白鹿是也其餘則周書王㑹備焉¶
王之所以撫邦國諸侯者嵗偏存三嵗徧覜五嵗徧省¶
七嵗屬象胥諭言語協辭命九嵗屬瞽史諭書名聽聲¶
音十有一嵗達瑞節同度量成牢禮同數器脩法則十¶
有二嵗王巡守殷國(屬音/束反)¶
　注撫猶安也存覜省者王使臣於諸侯之禮所謂間¶
<pb:KR1d0020_WYG_020-38a>¶
　問也嵗者巡守之明嵗以為始也屬猶聚也自五嵗¶
　以後遂間嵗徧省也七嵗省而召其象胥九嵗省而¶
　召其瞽史皆聚扵天子之宫敎習之也象胥譯官也¶
　王制曰五方之民言語不通嗜欲不同達其志通其¶
　欲東方曰寄南方曰象西方曰狄鞮北方曰譯此官¶
　正為象者周始有越重譯而來獻是因通言語之官¶
　為象胥云胥謂象之有才智者也辭命六辭之命也¶
　瞽樂師也史太史小史也書名書之字也古曰名聘¶
<pb:KR1d0020_WYG_020-38b>¶
　禮曰百名以上至十一嵗又徧省焉度丈尺也量豆¶
　區釡也數器銓衡也法則八法八則也達同成脩皆¶
　謂齎其法式行至則齊等之也成平也平其僭踰者¶
　也王巡守諸侯㑹者各以其時之方書曰遂覲東后¶
　其殷國則四方四時分來如平時¶
　　疏注云自五嵗之後遂間嵗徧省也者但經一嵗¶
　　與三嵗五嵗云存覜省至七嵗九嵗十一嵗不云¶
　　省者以五嵗已言省義可知云書名古曰名者明¶
<pb:KR1d0020_WYG_020-39a>¶
　　今世曰字也云數器銓衡也者謂銖兩之等云八¶
　　法八則者侯國有都鄙官府以此法則治之云殷¶
　　國四方四時分來如平時者謂如六服盡來時即¶
　　與平時别也¶
凡諸侯之王事辨其位正其等協其禮賓而見之¶
　注王事以王之事來也¶
　　疏辨其位謂九十七十五十步之位等謂冕服旌¶
　　旗貳車之類皆有等級協其禮謂牢禮饗燕積膳¶
<pb:KR1d0020_WYG_020-39b>¶
　　之禮¶
若有大䘮則詔相諸侯之禮¶
　　疏諸侯為天子斬其有哭位周旋擗踊進退皆有¶
　　禮法須助而告敎之¶
若有四方之大事則受其幣聽其辭¶
　注四方之大事謂國有兵冦諸侯來告急者禮動不¶
　虚皆有贄幣以崇敬也受之以其事入告王也聘禮¶
　曰若有言則以束帛如享禮¶
<pb:KR1d0020_WYG_020-40a>¶
　　疏引聘禮者彼雖是諸侯相告明告天子亦然¶
凡諸侯之邦交嵗相問也殷相聘也世相朝也¶
　注小聘曰問殷中也父死子立曰世凡君即位大國¶
　朝焉小國聘焉¶
　　疏言諸侯邦交謂同方嶽者小聘曰問者聘禮文¶
　　故彼云小聘曰問不享是也大聘使卿小聘使大¶
　　夫王制曰比年一小聘三年一大聘按左𫝊文元¶
　　年公孫敖如齊𫝊曰凡君即位卿出並聘謂已&KR0056;¶
<pb:KR1d0020_WYG_020-40b>¶
　　往聘他他&KR0056;来聘已云大國朝焉謂已是小國朝¶
　　扵大國小國聘焉謂已是大國聘於小國¶
　¶
　¶
　¶
　¶
　¶
　周禮纂訓卷二十¶
