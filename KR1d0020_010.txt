# -*- mode: mandoku-view -*-
#+TITLE: 周禮纂訓
#+DATE: 2015-09-23 09:37:36
#+PROPERTY: JUAN 10
<pb:KR1d0020_WYG_010-1a>¶
欽定四庫全書¶
　周禮纂訓卷十¶
　　　　　　　　　　　　　安溪李鍾倫撰¶
小宗伯之職掌建國之神位右社稷左宗廟¶
　注庫門内雉門外之左右¶
　　疏案匠人亦云左宗廟右社稷彼掌其營作此掌¶
　　其成事位次耳丘氏曰右隂也地道尊右故社¶
　　稷居之左陽也人道尚左故宗廟居之¶
<pb:KR1d0020_WYG_010-1b>¶
兆五帝於四郊四望四類亦如之¶
　注兆為壇之營域四望謂五嶽四鎮四竇四類謂兆¶
　日於東郊兆月與風師於西郊兆司中司命於南郊¶
　兆雨師於北郊¶
　　疏知兆日於東郊兆月於西郊者祭義云大眀生¶
　　於東月生於西知風師亦於西郊者秋氣之時萬¶
　　物熛落由風故風亦於西郊也云兆司中司命於¶
　　南郊者以其南方盛陽之方司中司命又是陽故¶
<pb:KR1d0020_WYG_010-2a>¶
　　司中司命在南郊也云兆雨師於北郊者雨是水¶
　　宜在水位也訓周禮於天神言祀於地示言祭大¶
　　司樂分樂而祀亦曰以祀四望若望為嶽竇則是¶
　　地示當言祭不當言祀又此經四望四類為列皆¶
　　是天神無縁有嶽竇在其中且嶽竇雖尊亦不應¶
　　序在四類天神之上盖鄭氏所解四類或即為四¶
　　望與諸經所言望如魯有三望尚書舜典望于山¶
　　川左𫝊楚昭王曰江漢睢漳楚之望也又爾雅云¶
<pb:KR1d0020_WYG_010-2b>¶
　　梁山晉望此皆無以天神言者然一經自有一經¶
　　義例周禮眀于四望言祀而祀眀屬天神其不得¶
　　以為嶽瀆昭昭矣類類上帝也四類謂類於四郊¶
　　也類非常祀有故而祭焉肆師職云凡甸師類造¶
　　上帝疏云四郊自有尋常兆域今戰訖而祭故須¶
　　新為壇兆則四郊有類眀甚又經中言類之處多¶
　　屬上帝而日月星辰風師雨師等祭名無稱類之¶
　　文則亦未可以為信也然類禮行於上帝而在四¶
<pb:KR1d0020_WYG_010-3a>¶
　　望下者本非正祭以其禮依郊祀而為之故曰類¶
　　耳¶
兆山川丘陵墳衍各因其方¶
　　疏案大司徒地有十等此不言林澤原隰亦順所¶
　　在可知畧不言也訓山川之中亦兼有嶽瀆焉嶽¶
　　瀆山川之大者也自右社稷左宗廟至此皆建國¶
　　之神位小宗伯掌之者指授其位次也列建國之¶
　　神位而不言圜丘方丘者彼皆取丘之自然而不¶
<pb:KR1d0020_WYG_010-3b>¶
　　定其東西朔南之方故其位無常在耳¶
掌五禮之禁令與其用等¶
　訓五禮吉凶軍賓嘉也其禁令與其用等謂下文所¶
　云也¶
辨廟祧之昭穆¶
　注祧遷主所藏之廟自始祖後父曰昭子曰穆¶
　　疏周以文武為二祧自文武後穆之主入文王祧¶
　　昭之主入武王祧故遷主所藏之廟曰祧也諸侯¶
<pb:KR1d0020_WYG_010-4a>¶
　　無二祧謂始封大祖廟為祧故聘禮云不腆先君¶
　　之祧是太祖廟為祧也¶
辨吉凶之五服車旗宫室之禁¶
　訓案丘氏曰吉服九章七章五章三章一章也凶服¶
　斬衰齊衰錫衰緦衰疑衰也¶
掌三族之别以辨親疏其正室皆謂之門子掌其政令¶
　注三族謂父子孫人屬之正名喪服小記曰親親以¶
　三為五以五為九正室適子也將代父當門者也政¶
<pb:KR1d0020_WYG_010-4b>¶
　令謂役守之事¶
毛六牲辨其名物而頒之于五官使共奉之¶
　注毛擇毛也鄭司農云司徒主牛宗伯主雞司馬主¶
　馬及羊司冦主犬司空主豕¶
　　疏疏六官而云五者以其天官貳王治事尊而不¶
　　使奉牲也¶
辨六齍之名物與其用使六宫之人共奉之¶
　注齍讀為粢六粢謂六榖黍稷稻&KR0413;麥&KR0718;¶
<pb:KR1d0020_WYG_010-5a>¶
　　疏使六宫之人共奉之謂若世婦職女宫之宿戒¶
　　也¶
辨六&KR0156;之名物以待果將¶
　注六&KR0156;雞&KR0156;鳥&KR0156;斝&KR0156;黄&KR0156;虎&KR0156;蜼&KR0156;¶
辨六尊之名物以待祭祀賓客¶
　注鄭司農云六尊獻尊象尊壺尊著尊大尊山尊¶
　　疏案司尊&KR0156;唯為祭祀陳六&KR0156;六尊不見為賓客¶
　　陳六尊此兼言賓客則在廟饗賓客時陳六尊亦¶
<pb:KR1d0020_WYG_010-5b>¶
　　依祭禮四時所用唯在野外饗不用祭祀之尊故¶
　　春秋𫝊云犧象不出門也又案鬱人云掌祼器凡¶
　　祭祀賔客之祼事則上六&KR0156;亦為祭祀賓客而辨¶
　　之而不言祭祀賓客者舉下以眀上故畧而不言¶
掌衣服車旗宫室之賞賜¶
　注王以賞賜有功者書曰車服以庸¶
　　疏衣服謂若司服衮冕以下惟有大裘不可賞賜¶
　　是以魯祭天用衮冕則二王後祭天亦不得用¶
<pb:KR1d0020_WYG_010-6a>¶
　　大裘也云車旗者謂若巾車金路及夏篆以下亦¶
　　得依所乗者賜之唯玉路不得賜是以魯用殷之¶
　　大路也¶
掌四時祭祀之序事與其禮¶
　訓祭祀之序事謂事有先後盖薦腥薦熟之次序也¶
　禮謂玉帛牲牷各有隆殺故肆師職云掌立國祀之¶
　禮立大祀用玉帛牲牲立次祀用牲幣立小祀用牲¶
　是也自辨廟祧之昭穆至此皆所謂五禮之禁令與¶
<pb:KR1d0020_WYG_010-6b>¶
　其用等是故昭穆之辨吉凶之制尊卑之等親疏之¶
　殺此禮自上逹下者也牲粢之用尊&KR0156;之器賞賜之¶
　度祭祀之事此禮之行於朝家者也五禮其猶經與¶
　禁令與用等則其緯也盖小宗伯之職所以貳大宗¶
　伯故大宗伯首言天神人鬼地示之禮小宗伯則首¶
　列建國之神位大宗伯掌五禮而為之綱小宗伯則¶
　掌其禁令與其用等而為之目故其職事相成如此¶
若國大貞則奉玉帛以詔號¶
<pb:KR1d0020_WYG_010-7a>¶
　注號神號幣號鄭司農云大貞謂卜立君卜大封¶
大祭祀省牲眡滌濯祭之日逆齍省鑊告時于王告備¶
于王¶
　注逆齍受饎人之盛以入省鑊視烹腥熟時薦陳之¶
　早晚備謂&KR0319;具¶
　　疏此云省牲眡滌濯省鑊與大宗伯文同謂佐大¶
　　宗伯其告時告備是其専職耳鄭知齍受饎人之¶
　　盛以入者案少牢饎釁在廟門之外眀天子諸侯¶
<pb:KR1d0020_WYG_010-7b>¶
　　饎釁亦在廟門外今言逆齍眀於廟門之外迎入¶
　　向廟堂東實之以簠簋也云省鑊視烹腥熟者此¶
　　謂祭宗廟朝踐饋獻節更有室中饋熟亦須鑊鄭¶
　　不言畧也¶
凡祭祀賓客以時將瓚祼¶
　注將送也猶奉也祭祀以時奉而授王賓客以時奉¶
　而授宗伯天子圭瓚諸侯璋瓚¶
　　疏案少宰職云凡祭祀贊祼將之事此小宗伯又¶
<pb:KR1d0020_WYG_010-8a>¶
　　奉而授王者此據受王彼少宰據授尸謂瓚既在¶
　　王手少宰乃贊王授尸云諸侯用璋瓚者此謂未¶
　　得圭瓚之賜者祭義云君用圭瓚灌尸大宗用璋¶
　　瓚亞灌若然天子用圭瓚則后亦用璋瓚亞灌也¶
　　其諸侯未得圭瓚者君與夫人同用璋瓚也¶
詔相祭祀之小禮凡大禮佐大宗伯¶
　注小禮羣臣之禮¶
　　疏此經未至職未輒言此者此以下皆小宗伯専¶
<pb:KR1d0020_WYG_010-8b>¶
　　行事不佐大宗伯故言此以結上也¶
賜卿大夫士爵則儐¶
　注賜猶命也儐之如命諸侯之儀¶
　　疏諸侯尊故大宗伯儐卿大夫士卑故小宗伯儐¶
小祭祀掌事如大宗伯之禮大賓客受其將幣之齎(齎/子)¶
(兮反本/又作賫)¶
　　疏此謂諸侯来朝覲禮畢每國於廟貢國所有行¶
　　三享禮以玉幣致享既訖其庭實之物則小宗伯¶
<pb:KR1d0020_WYG_010-9a>¶
　　受之以東也¶
若大師則帥有司而立軍社奉主車¶
　注有司大祝也王出軍必先有事於社及遷廟而以¶
　其主行社主曰軍社遷主曰祖春秋𫝊曰軍行祓社¶
　釁鼓祝奉以從曽子問曰天子廵守以遷廟主行載¶
　于齊車言必有尊也書曰用命賞于祖不用命戮于¶
　社社之主盖用石為之¶
　　疏云帥有司立軍社奉主車者謂小宗伯帥有司¶
<pb:KR1d0020_WYG_010-9b>¶
　　大祝立軍社載於齊車以行遷主亦載于齊車以¶
　　行也¶
若軍將有事則與祭有司將事于四望(與音/預)¶
　注軍將有事謂將與敵合戰也與祭有司謂大祝之¶
　屬盖司馬之官實典焉¶
若大甸則帥有司而饁獸于郊遂頒禽(甸音田饁于輒/反劉于法反)¶
　注有司大司馬之屬饁饋也以禽饋四方之神於郊¶
　郊有羣神之兆頒禽謂以予羣臣詩傳曰禽雖多擇¶
<pb:KR1d0020_WYG_010-10a>¶
　取三十焉其餘以予大夫士以習射於澤宫而分之¶
　　疏云郊有羣神之兆者上文兆五帝於四郊四類¶
　　四望亦如之兆山川丘陵墳衍各因其方是羣臣¶
　　之兆也¶
大烖及執事禱祠于上下神示¶
　注執事大祝及男巫女巫也求福曰禱得求曰祠鄭¶
　司農云小宗伯與執事共禱祠訓自大師則帥有司¶
　而立軍社至此是尋常祭祀之外又有此司甸及大¶
<pb:KR1d0020_WYG_010-10b>¶
　烖等祭祀也¶
王崩大肆以秬鬯渳(渳杜子春讀為泯亡恐反李/亡辨反廣韻音瀰綿婢切)¶
　注大肆始陳尸伸之　丘氏曰渳浴也以秬鬯浴尸¶
　　疏太祝小祝已掌此渳尸之事小宗伯察其不如¶
　　儀也¶
及執事涖大斂小斂帥異族而佐¶
　注執事大祝之屬涖臨也親斂者盖事官之屬為之¶
　喪大記曰小斂衣十九稱君大夫士一也大斂君百¶
<pb:KR1d0020_WYG_010-11a>¶
　稱大夫五十稱士三十稱異族佐斂疏者可以相助¶
　　疏大斂五等諸侯同百稱天子盖百二十稱也天¶
　　子大夫士約與諸侯之卿大夫士同以其執贄同¶
　　故禄與廟數襲斂亦無嫌也¶
縣衰冠之式于路門之外(縣音𤣥衰/七雷反)¶
　注制色宜齊同¶
及執事眡𦵏獻器遂哭之¶
　注執事盖梓匠之屬至將𦵏獻眀器之材又獻素獻¶
<pb:KR1d0020_WYG_010-11b>¶
　成皆於殯門外王不親哭有官代之¶
　　疏此謂既殯之後事故檀弓云既殯旬而布材與¶
　　眀器¶
卜𦵏兆甫竁亦如之(竁鄭音穿李依杜昌鋭/反廣韻音毳此芮切)¶
　注兆墓塋域甫始也¶
既𦵏詔相喪祭之禮¶
　注喪祭虞祔也¶
　　疏士之禮葬用柔日如丁日葬葬日第一虞隔戊¶
<pb:KR1d0020_WYG_010-12a>¶
　　日已日第二虞後虞改用剛用庚日卒哭亦用剛¶
　　用壬日為卒哭祭祔祭又用柔用癸日為祔祭是¶
　　士&KR0025;始虞至祔祭總用七日以此差之大夫五虞¶
　　諸侯七虞天子九虞相次日數可知耳¶
成𦵏而祭墓為位¶
　注成𦵏丘已封也天子之冢盖不一日而畢位壇位¶
　也先祖形體託於此地祀其神以安之冢人職曰大¶
　喪既有日請度甫竁遂為之尸¶
<pb:KR1d0020_WYG_010-12b>¶
　　疏云成𦵏者謂造丘墳已訖以王之靈柩造於此¶
　　土故祭后土之神使安祐之當設位于墓左也注¶
　　云天子之冢盖不一日而畢者案檀弓云有司以¶
　　几筵舍奠于墓左反日中而虞注云使奠墓有司¶
　　来歸乃虞也則虞祭在奠墓後此上文既云詔相¶
　　喪祭則虞祭訖矣於下乃云成𦵏祭墓為位則虞¶
　　祭不待奠墓有司来歸者由天子之冢髙大盖不¶
　　一日而畢故喪祭在成葬之上也¶
<pb:KR1d0020_WYG_010-13a>¶
凡王之㑹同軍旅甸役之禱祠肄業為位國有禍烖則¶
亦如之凡天地之大烖類社稷宗廟則為位(肄以志反/習也廣韻)¶
(音勩沈/音四)¶
　注禱祈禮輕類者依其正禮而為之¶
　　疏天烖為日月食星辰奔隕地烖謂震裂訓上文大¶
　　師大甸大烖等其祭禱之事已具矣此又重見者¶
　　上文是帥有司及執事之屬共為之此言肄儀為¶
　　位則小宗伯獨主其事也¶
<pb:KR1d0020_WYG_010-13b>¶
凡國之大禮佐大宗伯凡小禮掌事如大宗伯之儀¶
　　疏凡言大禮者王親為之小禮者羣臣攝而為之¶
　　訓通結上文自大祭祀省牲以下是佐大宗伯之¶
　　事自賜卿大夫士以下是小宗伯掌事之事¶
肆師之職掌立國祀之禮以佐大宗伯立大祀用玉帛¶
牲牷立次祀用牲幣立小祀用牲(牷音/全)¶
　注鄭司農云大祀天地次祀日月星辰小祀司命以¶
　下𤣥謂大祀又有宗廟次祀又有社稷五祀五嶽小¶
<pb:KR1d0020_WYG_010-14a>¶
　祀又有司中風師雨師山川百物¶
　　疏後鄭直云大祀又有宗廟更不言宗廟次小祀¶
　　者宗廟次祀即先公是也不言之者已於酒正云¶
　　次祀鷩冕毳冕所祭已具於彼故也宗廟小祀其¶
　　神不眀馬君雖云宗廟小祀殤與無後無明文故¶
　　後鄭亦不言也經言立大祀用玉帛牲牷天神中¶
　　非直有升煙玉帛牲亦有禮神者也地示中非直¶
　　瘞埋中有玉帛牲亦兼有禮神玉帛牲也宗廟無¶
<pb:KR1d0020_WYG_010-14b>¶
　　煙瘞埋真有禮神幣牲又不見有禮神之玉或可¶
　　以灌圭為禮神之玉也訓宗廟中享先王及享先¶
　　公同有牲幣同用灌圭其所異者冕服耳非如天¶
　　神地示中分别大次祀其玉帛牲牷等殺頓殊也¶
以嵗時序其祭祀及其祈珥(珥而/志反)¶
　注序第次其先後大小祈當為禨珥當為衈禨衈釁¶
　禮之事雜記曰成廟則釁之雍人舉羊升屋自中中¶
　屋南面刲羊血流于前乃降門夾室皆用雞其衈皆¶
<pb:KR1d0020_WYG_010-15a>¶
　於屋下割雞門當門夾室中室然則是禨謂羊血也¶
　小子職曰掌珥於社稷祈于五祀是也亦謂其宫兆¶
　始成是也春秋僖十九年夏邾人執鄫子用之傳曰¶
　用之者何盖叩其鼻以衈社也¶
　　疏云第次其先後者不必先大後小天地人之鬼¶
　　神各有大次小或小而應先或大而應後各自當¶
　　其時以祭之用毛牲即曰刉用羽牲即曰衈訓案¶
　　秋官士師職云凡刉衈則奉犬牲此刉衈正字也¶
<pb:KR1d0020_WYG_010-15b>¶
大祭祀展犧牲繫于牢頒于職人(職劉之弋/反戚音弋)¶
　注展省閲也此職人謂充人及監門人¶
　　疏將有天地宗廟大祭祀牧人以牲與充人之時¶
　　肆師省閲其牲㸔完否及色堪為祭牲乃繫于牢¶
　　頒付于職人也云職人謂充人及監門人者案充¶
　　人云祀五帝則繫于牢芻之三月凡散祭祀之牲¶
　　繫于國門使養之¶
凡祭祀之卜日宿為期詔相其禮眡滌濯亦如之¶
<pb:KR1d0020_WYG_010-16a>¶
　注宿先卜祭之夕¶
　　疏云詔相其禮者謂肆師詔告相助其卜之威儀¶
　　及齋戒之禮云眡滌濯亦如之亦詔相其禮也¶
祭之日表齍盛告絜展器陳告備及果築䰞相治小禮¶
誅其慢怠者(果古亂反䰞音/煑相息亮反)¶
　注粢六榖也在器曰盛陳陳列也果築䰞者所築䰞¶
　以果也故書表為剽剽表皆謂徽識也鄭司農云築¶
　煑築香草煑以為鬯¶
<pb:KR1d0020_WYG_010-16b>¶
　　疏六齍之上皆為徽識小旌書其黍稷之名以表¶
　　之餘&KR0319;不表獨此表之者以其餘器所乗各異覩¶
　　器則知其實此六榖者簠盛稻&KR0413;簋盛黍稷皆有¶
　　盒盖覆之覩器不知其實特須表顯之但鬱人自¶
　　掌鬱此又掌之者彼官正職此肆師察其不如儀¶
　　者也云相治小禮者謂羣臣行事則肆師相治之¶
掌兆中廟中之禁令凡祭祀禮成則告事畢¶
　　疏案小宗伯兆五帝於四郊已下神兆多矣皆掌¶
<pb:KR1d0020_WYG_010-17a>¶
　　不得使人干犯神位七廟亦然¶
大賓客涖筵几築䰞贊果將¶
　注酌鬱鬯授大宗伯載祼¶
　　疏案小宰亦云賓客贊祼者容有故相代也¶
大朝覲佐儐¶
　泩為承儐¶
　　疏此謂大㑹同朝覲時若四時常朝則小行人為¶
　　承儐¶
<pb:KR1d0020_WYG_010-17b>¶
共設匪罋之禮(罋於/貢反)¶
　注設於賔客之館公食大夫禮曰若不親食使大夫¶
　以侑幣致之豆實實于罋簋實實于筐匪其筐字之¶
　誤與禮不親饗則以酬幣致之或者匪以致饗¶
　　疏肆師不掌飲食而共設者肆師主禮事謂依禮¶
　　使掌客之等及諸官設之也鄭知設於賔客之館¶
　　者饗食在廟其器不用匪罋今言共設匪罋明是¶
　　王不親饗於賓館設之可知云或匪以致饗者鄭¶
<pb:KR1d0020_WYG_010-18a>¶
　　君向引公食大夫破匪従筐又言饗禮者饗禮亾¶
　　無妨致饗時用匪不同筐但無正文故或以疑之¶
饗食授祭¶
　注授賓祭肺¶
　　疏案膳夫云授王祭則此非授王可知知祭肺者¶
　　有虞氏祭首夏后氏祭心殷祭肝周祭肺¶
與祝侯禳于畺及郊¶
　注侯禳小祝職也畺五百里逺郊百里近郊五十里¶
<pb:KR1d0020_WYG_010-18b>¶
　　疏侯者候迎善祥禳者禳去殃氣¶
大喪大渳以鬯則築䰞令外内命婦序哭¶
　　疏哭法以服之輕重為先後則内命婦為王斬衰¶
　　居前諸臣之妻從服齊衰者居後也¶
禁外内命男女之衰不中法者且授之杖¶
　注外命男六卿以出也内命男朝廷鄉大夫士也其¶
　妻為外命女喪服為夫之君齊衰不杖内命女王之¶
　三夫人以下不中灋違升數與裁制者鄭司農云三¶
<pb:KR1d0020_WYG_010-19a>¶
　日授子杖五日授大夫杖七日授士杖此舊説也喪¶
　大記曰君之喪三日子夫人杖五日既殯授大夫世¶
　婦杖無七日授士杖文𤣥謂授杖日數王喪依諸侯¶
　與七日授士杖四制云¶
　　疏云且授之杖者外内命男及内命女皆為王斬¶
　　衰者有杖授之其外命女為王齊衰無杖故云且¶
　　也注云三夫人以下者通九嬪至八十一御妻也¶
　　云王喪依諸侯者王喪諸臣等無授杖之日數以¶
<pb:KR1d0020_WYG_010-19b>¶
　　諸侯之臣與王之臣同斬衰杖竹故授杖日數亦¶
　　宜同也訓外内命女即上文外内命婦也¶
凡師甸用牲于社宗則為位(甸音/田)¶
　注社軍社也宗遷主也訓小宗伯掌几軍旅甸役之¶
　禱祠肄儀為位則此與下文類造上帝封于大神祭¶
　兵于山川皆肆師贊小宗伯為位也¶
類造上帝封于大神祭兵于山川亦如之(造七/報反)¶
　注造猶即也為兆以類禮即祭上帝也類禮依郊祀¶
<pb:KR1d0020_WYG_010-20a>¶
　而為之者封謂壇也大神社及封嶽也山川盖軍之¶
　所依止大傳曰牧之野武王之大事也既事而退柴¶
　於上帝祈于社設奠于牧室¶
　　注上經據在軍下經據敗退此經據尅勝後告天¶
　　及社之事注云為兆以類禮即祭上帝者若依國¶
　　四郊則自有尋常兆域今戰訖而祭故須新為壇¶
　　兆也大傳云設奠於牧室謂祭文王行主於牧野¶
　　之室於此文無當連引之者欲見此經亦當有祭¶
<pb:KR1d0020_WYG_010-20b>¶
　　行主不言者文不備也¶
凡師不功則助牽主車¶
　注助助大司馬也謂師無功肆師助牽之恐為敵所¶
　得¶
　　疏主中有二為社之石主遷廟木主也¶
凡四時之大甸獵祭表貉則為位(貉莫駕反/鄭音陌)¶
　注貉師祭也貉讀為十百之百於所立表之處為師¶
　祭造軍法者禱氣勢之増倍也其神盖蚩蚘或曰黄¶
<pb:KR1d0020_WYG_010-21a>¶
　帝¶
嘗之日涖卜来嵗之芟(芟色/銜反)¶
　注芟芟草除田也古之始耕者除田種榖嘗者嘗新¶
　榖此芟之功也卜者問来嵗宜芟否¶
　　疏涖卜来嵗之芟者餘事則大宗伯涖卜或太卜¶
　　涖卜此及下三事皆肆師涖卜也¶
獮之日涖卜来嵗之戒(獮音鮮/思淺切)¶
　注秋田為獮始習兵戒不虞也卜者問後嵗兵冦之¶
<pb:KR1d0020_WYG_010-21b>¶
　備¶
　　疏必於秋獮之日為戒者以其春教振旅夏教茇¶
　　舍秋教治兵之日故於是戒不虞¶
社之日涖卜来嵗之稼¶
　注社祭土為取財焉卜者問後嵗稼所宜¶
　　疏上文嘗獮是秋則此社亦是秋祭社之日也祭¶
　　社有二時春祈秋報¶
若國有大故則令國人祭¶
<pb:KR1d0020_WYG_010-22a>¶
　注大故謂水旱凶荒所令祭者社及禜酺¶
　　疏案地官州祭社黨祭禜族祭酺於六遂之中亦¶
　　縣祭社鄙祭禜酇祭酺皆是國人所祭之事也¶
嵗時之祭祀亦如之¶
　注月令仲春命民社此其一隅¶
　　疏云嵗時之祭祀者上經據禱祈非時祭故此經¶
　　見其常祭也凡言嵗時者謂嵗之四時月令唯見¶
　　一時故鄭云一隅也亦如之者亦令國人祭也¶
<pb:KR1d0020_WYG_010-22b>¶
凡卿大夫之喪相其禮¶
　注相其適子¶
　　疏鄭知相適子者庶子無事適子則有送賓拜賓¶
　　之事且卿大夫之適子為天子斬衰故知所相者¶
　　適子也¶
凡國之大事治其禮儀以佐宗伯¶
　　疏案大宗伯云治其大禮小宗伯云相治小禮此¶
　　又云治其禮儀者謂佐大小宗伯治之謹習其事¶
<pb:KR1d0020_WYG_010-23a>¶
　　也¶
凡國之小事治其禮儀而掌其事如宗伯之禮¶
鬱人掌祼器¶
　注祼器謂&KR0156;及舟與瓚訓&KR0156;所以盛鬱鬯瓚所以酌¶
　鬱鬯舟則承&KR0156;槃也¶
凡祭祀賓客之祼事和鬱鬯以實&KR0156;而陳之¶
　注鄭司農云鬱為草若蘭¶
　　疏天地大神至尊不祼至於山川及門社等事在¶
<pb:KR1d0020_WYG_010-23b>¶
　　鬯人亦無祼事此云祭祀唯據宗廟耳案王度記¶
　　云天子以鬯諸侯以薫大夫以蘭芝士以蕭庶人¶
　　以艾此等皆以和酒禮緯云鬯草生庭皆是鬱金¶
　　之草以其和鬯酒因號為鬯草也諸侯以薫謂未¶
　　得圭瓚之賜得賜則以鬱耳¶
凡祼玉濯之陳之以贊祼事¶
　注祼玉謂圭瓚璋瓚¶
詔祼將之儀與其節¶
<pb:KR1d0020_WYG_010-24a>¶
　注節謂王奉玉送祼早晏之節¶
凡祼事沃盥¶
　　疏賔客則大宗伯祼祭祀王及后祼皆鬱人沃以¶
　　水盥手及洗瓚也¶
大喪之渳共其肆器¶
　注肆器陳尸之器喪大記曰君設大盤造冰焉大夫¶
　設夷盤造冰焉士併瓦盤無冰設牀襢笫有枕此之¶
　謂肆器天子亦用夷盤¶
<pb:KR1d0020_WYG_010-24b>¶
　　疏云士併瓦盤無冰者盛水以寒尸也訓天子諸¶
　　侯大夫肆器見凌人夷盤冰節¶
及𦵏共其祼器遂貍之¶
　注遣奠之&KR0156;與瓚也貍之於祖廟階間明奠終於此¶
　　疏此即司尊&KR0156;云大喪存奠&KR0156;是也以奠無尸直¶
　　陳之於奠處耳云奠終於此者自此以前設奠象¶
　　生無尸自此以後𦵏訖而虞則有尸士虞禮云男¶
　　男尸女女尸以神事之異於生也¶
<pb:KR1d0020_WYG_010-25a>¶
大祭祀與量人受舉斝之卒爵而飲之(斝古/雅反)¶
　注斝受福之嘏聲之誤也王酳尸尸嘏王此其卒爵¶
　也少牢饋食禮主人受嘏詩懐之卒爵執爵以興出¶
　宰夫以籩受嗇黍主人嘗之乃還獻祝此鬱人受王¶
　之卒爵亦王出房時也必與量人者鬱人贊祼尸量¶
　人制従獻之脯㸋事相成¶
　　疏此獻鬱人量人之節當大夫獻祝及佐食時也¶
　　大夫士有獻祝及佐食無獻鬱人量人法天子有¶
<pb:KR1d0020_WYG_010-25b>¶
　　獻鬱人量人之禮無祝及佐食之事但其節同故¶
　　引為証也¶
鬯人掌共秬鬯而飾之¶
　注秬鬯不和鬱者飾之謂設巾¶
凡祭祀社壝用大罍(壝唯癸反/罍音雷)¶
　注壝謂委土為墠壇所以祭也大罍瓦罍¶
禜門用瓢齎(禜音詠瓢婢遙反齎/音齊在兮反杜音資)¶
　注禜謂營酇所祭門國門也春秋傳曰日月星辰之¶
<pb:KR1d0020_WYG_010-26a>¶
　神則雪霜風雨之不時於是乎禜之山川之神則水¶
　旱癘疫之不時於是乎禜之魯莊二十五年秋大水¶
　鼓用牲于社于門齎讀為齊取甘瓠割去柢以齊為¶
　尊¶
廟用修凡山川四方用蜃凡祼事用概凡疈事用散(脩/音)¶
(卣羊久反又音由中鐏/也祼音埋概古愛及)¶
　注祼當為埋字之誤也廟用修者謂始禘時自饋食¶
　始脩讀曰卣卣中尊謂獻象之屬尊者&KR0156;為上罍為¶
<pb:KR1d0020_WYG_010-26b>¶
　為下蜃畫為蜃形概尊以朱帯者無飾曰散修蜃概¶
　散皆漆尊也¶
　　疏鄭破祼為埋者若祼則用鬱當用&KR0156;尊不合在¶
　　此而用概尊也埋謂山林之祭則山川用蜃者大¶
　　山川也注云廟用修謂始禘時者謂練祭後遷廟¶
　　時以新死者木主入廟特為此祭對三年喪畢明¶
　　年春禘為終禘故云始也云自饋食始者以喪中¶
　　為吉祭不可與吉時同故畧同大夫士禮訓冪人¶
<pb:KR1d0020_WYG_010-27a>¶
　　職云以疏布巾冪八尊以畫布巾冪六&KR0156;疏稱祭¶
　　天地亦有秬鬯之彞而鬯人不列之者彼皆盛鬯¶
　　於彞是其常耳鬯人所言自社壝以下所用不見¶
　　異器盖皆有鬯無鬱故宗廟六享所用之彞此亦¶
　　不言而僅著廟用修矣鄭讀脩為卣即六尊也尋¶
　　常宗廟祭祀盛鬱鬯皆用&KR0156;無以尊盛鬱鬯者故¶
　　鄭以始禘解之言始禘眀與祫禘之禘不同王制¶
　　疏云謂練時遷主遞廟新死者當禘祭於其廟以¶
<pb:KR1d0020_WYG_010-27b>¶
　　安之也又文二年榖梁傳云作主壊廟有時日於¶
　　練焉壊廟壊廟之道易檐可也改途可也賈疏據¶
　　此謂是時木主新入廟禘祭之又左傳云特祀于¶
　　主烝嘗禘于廟孔氏賈氏皆以為期年後然後烝¶
　　嘗禘於廟是當練時也盖練而毁廟遷主遂始禘¶
　　於新主之廟直至喪畢然後大祫越明年春而禘¶
　　也¶
大喪之大渳設斗共其釁鬯¶
<pb:KR1d0020_WYG_010-28a>¶
　注斗所以沃尸鄭司農云釁讀為徽¶
凡王之齊事共其秬鬯¶
　注給淬浴¶
　　疏鄭知王齊以鬯洗浴者以其鬯酒非如三酒可¶
　　飲之物也¶
凡王弔臨共介鬯¶
　注以尊適卑曰臨曲禮曰摯天子鬯王至尊介為執¶
　致之以禮於鬼神又曰臨諸侯畛於鬼神曰有天王¶
<pb:KR1d0020_WYG_010-28b>¶
　某父此王適四方舍諸侯祖廟祝告其神之辭介於¶
　是進鬯¶
雞人掌共雞牲辨其物¶
　注物謂毛色也辨之者陽祀用騂隂祀用黝¶
　　疏鄭舉此二者其望祀各以其方色牲及四時迎¶
　　氣皆隨其方色亦辨其毛物可知也¶
大祭祀夜嘑旦以嘂百官凡國之大賔客㑹同軍旅喪¶
紀亦如之凡國事為期則告之時(嘑火吴反本又作呼/廣韻音呼嘂音叫古)¶
<pb:KR1d0020_WYG_010-29a>¶
(弔/反)¶
　注象雞知時也告其有司主事者¶
凡祭祀面禳釁共其雞牲(禳如/羊反)¶
　注釁釁廟之屬釁廟以羊門夾室皆用雞鄭司農云¶
　面禳四面禳也釁讀徽¶
　　疏祭祀謂宗廟之屬靣禳謂祈禱之屬鄭云釁釁¶
　　廟之屬則釁鼓及甲兵皆在其中訓祭祀面禳釁¶
　　凡三事謂祭祀及面禳與釁皆共雞牲¶
<pb:KR1d0020_WYG_010-29b>¶
司尊彞掌六尊六&KR0156;之位詔其酌辨其用與其實¶
　注位所陳之處酌泲之使可酌各異也用四時祭祀¶
　所用亦不同實鬱及醴齊之屬¶
　　疏案下兼有罍尊不言者文畧也¶
春祠夏禴祼用雞彞鳥彞皆有舟其朝踐用兩獻尊其¶
再獻用兩象尊皆有罍諸臣之所昨也秋嘗冬烝祼用¶
斝彞黄彞皆有舟其朝獻用兩著尊其饋獻用兩壺尊¶
皆有罍諸臣之所昨也凡四時之間祀追享朝享祼用¶
<pb:KR1d0020_WYG_010-30a>¶
虎&KR0156;蜼彝皆有舟其朝踐用兩大尊其再獻用兩山尊¶
皆有罍諸臣之所昨也(兩獻本作戲註作犧同素何反/斝音稼昨讀為酢著直畧反蜼)¶
(音誄又以水反廣韻/力軌反兩大音泰)¶
　注祼謂以圭瓚酌鬱鬯始獻尸也后於是以璋瓚酌¶
　亞祼朝踐謂薦血腥酌醴始行祭事后於是薦朝事¶
　之豆籩既又酌獻其變朝踐為朝獻者尊相因也朝¶
　獻謂尸卒食王酳之再獻者王酳尸之後后酌亞獻¶
　諸臣為賓又次后酌盎齊備卒食三獻也於后亞獻¶
<pb:KR1d0020_WYG_010-30b>¶
　内宗薦加豆籩其變再獻為饋獻者亦尊相因饋獻¶
　謂加熟時后於是薦饋食之豆籩此凡九酌王及后¶
　各四諸臣一祭之正也以今祭禮特牲少牢言之二¶
　祼為奠而尸飲七矣王可以獻諸臣祭統曰尸飲五¶
　君洗玉爵獻卿是其差也明堂位曰灌用玉瓚大圭¶
　爵用玉琖加用璧角璧散又鬱人職曰受舉斝之卒¶
　爵而飲之則王酳尸以玉爵也王酳尸用玉爵而再¶
　獻者用璧角璧散可知也雞彝鳥彞謂刻而畫之為¶
<pb:KR1d0020_WYG_010-31a>¶
　雞鳳凰之形皆有舟皆有罍言春夏秋冬及&KR0503;享朝¶
　享有之同昨讀為酢字之誤也諸臣獻者酌罍以自¶
　酢不敢與王之神靈共尊鄭司農云舟尊下臺若今¶
　時承槃獻讀為犧犧尊飾以翡翠象尊以象鳳凰或¶
　曰以象骨飾尊明堂位曰犧象周尊也斝讀為稼稼¶
　&KR0156;畫禾稼也黄彝黄目尊也明堂位曰夏后氏以雞¶
　&KR0156;殷以斝周以黄目著尊著地無足明堂位曰著殷¶
　尊也壺者以壺為尊&KR0503;享朝享謂禘祫也在四時之¶
<pb:KR1d0020_WYG_010-31b>¶
　間故曰間祀大尊太古之瓦尊山尊山罍也明堂位¶
　曰泰有虞氏之尊也山罍夏后氏之尊也𤣥謂黄目¶
　以黄金為目郊特牲曰黄目鬱氣之上尊也黄者中¶
　也目者氣之清明者也&KR0503;享謂&KR0503;祭遷廟之主以事¶
　有所請禱朝享謂朝受政于廟春秋傳曰閏月不吉¶
　朔猶朝於廟蜼禺屬卬鼻而長尾山罍亦刻而畫之¶
　為山雲之形¶
　　疏&KR0156;尊各用二者鬱鬯與齊皆配以眀水三酒配¶
<pb:KR1d0020_WYG_010-32a>¶
　　以𤣥酒鄭志云雞彝盛眀水鳥彝盛鬱鬯是以各¶
　　二罍尊不言數者諸祭司用三酒不别數可知也¶
　　注云祭之正也者此九獻是正獻案特牲少牢仍¶
　　有衆賓長兄弟之長嗣子舉奠上利洗散為加獻¶
　　彼並非正故此云正祭也云二祼為奠而尸飲七¶
　　王可以獻諸臣者王獻諸臣無文此約祭統而言¶
　　祭統據侯伯禮宗廟七獻二祼為奠不飲乾踐已¶
　　後有尸飲五獻卿即天子與上公同几獻二祼為¶
<pb:KR1d0020_WYG_010-32b>¶
　　奠不飲是尸飲七可以獻諸臣子男五獻者二祼¶
　　為奠不飲是尸飲三可以獻卿大夫士三獻無二¶
　　祼直有酳尸三獻獻祝皆當降殺以兩故云是其¶
　　差也主人主婦賓長獻尸皆有酢報王酳尸因朝¶
　　踐之尊醴齊尸酢王還用醴齊后酳尸用饋獻之¶
　　尊盎齊尸酢后還用盎齊以王與后尊得與神靈¶
　　共尊賓長臣卑酳尸雖得與后同用盎及尸酢賓¶
　　長即用罍尊三酒之中清酒以自酢是不敢與王¶
<pb:KR1d0020_WYG_010-33a>¶
　　之神靈共酒尊故也云朝享為朝受政于廟者謂¶
　　天子告朔于明堂因即朝享朝享即祭法謂之月¶
　　祭諸侯告朔于太廟因即朝享告朔天子用牛諸¶
　　侯用羊月祭皆大牢也天子告朔于明堂則是天¶
　　子受政于眀堂而云受政于廟者以告朔訖因即¶
　　朝廟亦謂之受政但與明堂受朔别也按明堂位¶
　　雞彝是夏法斝彞是殷法黄彞是周法其虎彝蜼¶
　　彞當是有虞氏之尊故鄭注尚書曰虞夏以上虎¶
<pb:KR1d0020_WYG_010-33b>¶
　　蜼而已也訓此經所言乃九獻之禮今雜取禮記¶
　　孔氏疏以附之大祫於太廟祭日之旦王衮冕而¶
　　入尸亦衮冕入祝在後侑尸王不出迎尸以成尸¶
　　尊尸入室就位于主之右乃作樂降神乃灌當灌¶
　　之時衆尸皆在太廟中依次而灌小宗伯以圭瓚¶
　　授王王酌鬱鬯以獻尸小宰贊王授尸尸受之瀝¶
　　地祭訖啐之奠之不飲后以璋瓚亞祼内宰贊之¶
　　此一獻二獻也既灌之後王出迎牲牲入在庭以¶
<pb:KR1d0020_WYG_010-34a>¶
　　幣告神所謂納牲詔扵庭也牲麗于碑王乃射牲¶
　　太僕贊王牲事於是祝取血以告殺取毛以告純¶
　　皆在室中告之所謂血毛詔於室也凡牲則廟各¶
　　别牢故公羊𫝊云周公白牡魯公騂剛又逸禮云¶
　　毁廟之主昭共一牢穆共一牢於是行朝踐之事¶
　　祝延尸出於室太祖之尸坐於户西南面其主在¶
　　右昭在東穆在西相對坐主各在其右祝乃取牲¶
　　腸指脂燎於爐炭入以詔神於室又出以薦於¶
<pb:KR1d0020_WYG_010-34b>¶
　　主前所謂詔祝於室坐尸於堂也王乃洗肝於鬱¶
　　鬯而燔之以制于主前所謂君親制祭也次乃升¶
　　牲首於室中置於北牖下凡三牲之首皆升之所¶
　　謂升首於室也后乃薦朝事之籩豆各八乃解牲¶
　　為七體薦腥于尸主之前所謂腥其爼也王乃以¶
　　玉爵酌泛齊以獻尸是為三獻后又以玉爵酌醴¶
　　齊以獻尸是為四獻凡王進爵之時皆奏樂此朝¶
　　踐之節也朝踐後乃薦熟取牲又解為二十一體¶
<pb:KR1d0020_WYG_010-35a>¶
　　以湯爓之載其右體於爼次於腥而薦之堂所謂¶
　　熟其肴也爓祭時牲體尚未熟爓祭後取牲左右¶
　　體合烹而熟之所謂退而合烹體其犬豕牛羊也¶
　　烹既熟將迎尸主入室乃先以爼盛之告神於堂¶
　　亦曰設&KR0319;於堂所謂羮定詔於堂也於是延主入¶
　　室太祖東面昭南穆北徙堂上之&KR0319;於室内坐前¶
　　乃饋熟以隂厭主婦乃薦黍稷祝以斝爵酌先奠¶
　　于鉶南其爵天子用斝諸侯用角郊特牲注所謂¶
<pb:KR1d0020_WYG_010-35b>¶
　　天子奠斝諸侯奠角也祝奠爵訖以祝辭告神所¶
　　謂真祭祝於主也告神訖祝又行祭求神於廟内¶
　　内所謂索祭祝於祊也則又取蕭染以膟膋合黍¶
　　稷燒之於室中膟膋即腸間脂此所謂既奠然後¶
　　焫蕭合馨香也馨香謂黍稷也凡祭兩度焫蕭朝¶
　　踐詔祝於室時燔膟膋於爐炭亦有蕭在當此之¶
　　時則大合樂自此以前謂之接祭於是迎尸入室¶
　　坐於奥舉此奠斝祝詔王拜妥尸盖尸始即至尊¶
<pb:KR1d0020_WYG_010-36a>¶
　　之坐未敢自安故拜以安之此所謂舉斝角拜妥¶
　　尸也后乃薦饋食之籩豆各八玉以玉爵酌盎齊¶
　　以獻尸是為五獻后又以玉爵酌醍齊以獻尸是¶
　　為六獻此饋獻之節也饋獻後祝詔墮祭尸取菹¶
　　㨎于醢祭于豆間乃祭黍稷肺祭酒乃食食十五¶
　　飯訖王以玉爵酌朝踐之尊泛齊以酳尸是為七¶
　　獻此朝獻之節也朝獻後后薦加籩豆各八尸酌¶
　　酢王王亦墮祭啐酒進聽嘏祝嘏王王受嘏卒爵¶
<pb:KR1d0020_WYG_010-36b>¶
　　獻鬱人量人於時王則仍以其爵獻諸侯然後后¶
　　以璧角酌饋食之尊醍齊以酳尸是為八獻於時¶
　　王以瑶爵獻卿矣諸侯為賓以璧散酌沉齊以獻¶
　　尸璧角璧散皆瑶爵也是為九獻此再獻之莭也¶
　　自酳尸以後命曰卒食三獻總在九獻之中皆正¶
　　祭也九獻之後謂之加爵特牲禮有三加則天子¶
　　以下加爵之數依尊卑不止三加疏中衆賓長兄¶
　　弟之長嗣子舉奠上利洗散為加獻即九獻外之¶
<pb:KR1d0020_WYG_010-37a>¶
　　加爵也宗廟祭祀之器&KR0156;盛鬱鬯尊盛五齊三酒¶
　　罍亦曰尊通也鬱鬯以祼五齊三酒以獻以酢酌¶
　　鬱鬯以祼者用圭瓚璋瓚酌齊酒以獻酢者用玉¶
　　爵瑶爵九獻之禮唯魯及王者之後得用之其行¶
　　事與天子同但大祭時止用四齊自醴以下惟不¶
　　用泛齊耳時祭亦用二齊謂醴盎也侯伯七獻朝¶
　　踐及饋獻時君皆不獻禮器曰君親制祭夫人薦¶
　　盎君親割牲夫人薦酒是也子男五獻饋熟以前¶
<pb:KR1d0020_WYG_010-37b>¶
　　君與夫人並無獻食後行三獻通二灌為五也侯¶
　　伯子男祫祭時惟用醴盎二齊特祭時惟用一齊¶
　　亦謂盎也諸臣為賓獻用酒而已矣尸酢公侯伯¶
　　子男皆用所獻之齊酢其臣亦皆用清酒天子諸¶
　　侯之祭酌奠皆用齊酒卿大夫之祭酌奠皆用酒¶
　　而已矣九獻之序先朝踐次饋獻次朝獻次再獻¶
　　經於四時互舉之者盖朝獻與朝踐之齊尊同再¶
　　獻與饋獻之齊尊同故對文見義耳似&KR0503;享為禘¶
<pb:KR1d0020_WYG_010-38a>¶
　　祫理屬可通而康成不如此解者禘祫大祭備五¶
　　齊之尊則不止兩大尊兩山尊而已也¶
凡六彝六尊之酌鬱齊獻酌醴齊縮酌盎齊涚酌凡酒¶
修酌(獻司農讀儀後鄭為莎涚音税舒/鋭反李一音雪脩讀為滌直歴反)¶
　注禮運曰𤣥酒在室醴醆在户粢醍在室澄酒在下¶
　訓以五次之則醆酒盎齊也郊牲牲曰縮酌用茅明¶
　酌也醆酒涚于清汁獻涚于醆酒猶明清與醆酒于¶
　舊驛之酒也此言轉相泲成也獻讀為摩莎之莎煮¶
<pb:KR1d0020_WYG_010-38b>¶
　鬱和秬鬯以醆酒摩莎泲之出其香汁也醴齊尤濁¶
　和以明酌泲之以茅縮去滓也盎齊差清和以清酒¶
　泲之而已其餘三齊泛從醴緹沈從盎凡酒謂三酒¶
　也修讀如滌濯之滌滌酌以水和而泲之今齊人命¶
　浩酒曰滌眀酌酌取事酒之上也澤讀曰醳明酌清¶
　酒醆酒泲之皆以舊醳之酒凡此四者祼用鬱齊朝¶
　用醴齊饋用盎齊諸臣自酢用凡酒唯大事于太廟¶
　備五齊三酒¶
<pb:KR1d0020_WYG_010-39a>¶
　　疏凡言酌者皆是泲之使可酌也訓凡眀水𤣥酒單¶
　　言之則可通用故禮運云𤣥酒在室在室者乃鬱¶
　　鬯之配尊當云明水而曰𤣥酒是明水𤣥酒通稱¶
　　也又醆乃盎齊而亦曰醆酒是酒齊亦通稱也凡¶
　　齊皆用酒泲之而鬱鬯獨用盎齊泲之者重鬱鬯¶
　　也¶
大喪存奠彝¶
　注存省也謂大遣時奠者朝夕乃徹也¶
<pb:KR1d0020_WYG_010-39b>¶
大旅亦如之¶
　注旅者國有大故之祭也亦存其奠彝則陳之不即¶
　徹¶
　　疏案小宰注天地至尊不祼此得用&KR0156;者此告請¶
　　非常亦如大遣奠之而已亦非祼耳¶
司几筵掌五几五席之名物辨其用與其位¶
　注五几左右玉彫彤漆素五席莞藻次蒲熊用位所¶
　設之席及其處¶
<pb:KR1d0020_WYG_010-40a>¶
　　疏此經仍有葦&KR0841;席不入數者以喪中非常故不¶
　　數直取五席與五几相對而言耳¶
凡大朝覲大饗射凡封國命諸侯王位設黼依依前南¶
鄉設莞筵紛純加繅席畫純加次席黼純左右玉几(朝/直)¶
(遥反黼音甫依於起反鄉許亮反莞音官又/音丸純章允反劉之閏反司農音均繅音早)¶
　注斧謂之黼其繡白黒采以絳帛為質依其制如屏¶
　風然於依前為王設席左右有几優至尊也鄭司農¶
　云紛讀為豳又讀為和粉之粉謂白繡也純縁也𤣥¶
<pb:KR1d0020_WYG_010-40b>¶
　謂粉如綬有文而狹者繅席削蒲蒻展之編以五采¶
　畫謂雲氣也次席桃枝席有次列成文¶
　　疏此經及下文見王有事設席三重之義言大朝¶
　　覲非四時常朝也大饗謂王與諸侯行饗禮於廟¶
　　大射謂王將祭祀擇士而射於西郊小學虞庠中¶
　　也凡敷席之法初在地者一重即謂之筵重在上¶
　　者即謂之席故鄭注序官云敷陳曰筵藉之曰席¶
　　鄭知黼以絳帛為質者鄉射記云凡畫者丹質此¶
<pb:KR1d0020_WYG_010-41a>¶
　　黼畫之知是絳帛絳帛即丹質也案爾雅户牖之¶
　　間曰扆於扆之處設黼黼即白黒文而為斧形此¶
　　斧以大板為邸以此斧板置於扆也此經所云王¶
　　皆立不坐於左右皆有几也¶
祀先王昨席亦如之¶
　注昨讀曰酢謂祭祀及王受酢之席尸卒食王酳之¶
　卒爵祝受之又酌授尸尸酢王於是席王於户内后¶
　諸臣致爵乃設席¶
<pb:KR1d0020_WYG_010-41b>¶
　　疏案特牲少牢主人受酢之時未設席夫婦致爵¶
　　乃設席今王於受酢之時即設席者優至尊也至¶
　　於后即與彼同者后不得與王同也按特牲無致¶
　　爵於賓長之法此王於諸臣亦無致爵禮言諸臣¶
　　致爵者謂酳尸訖主人獻賓長於西階上謂之致¶
　　爵也特牲禮主人致爵於主婦席於東房中此后¶
　　亦然特牲獻賓長於西階上無席獻訖以薦爼降¶
　　降設於西階下亦無席此諸臣有席亦是王之臣¶
<pb:KR1d0020_WYG_010-42a>¶
　　尊宜設席乃以薦爼降設於席東也訓祀先王及¶
　　昨席雖總承上文几筵而其實則昨席無左右玉¶
　　几也¶
諸侯祭祀席蒲筵繢純加莞席紛純右彫几(繢胡/内反)¶
　注繢畫文也不莞席加繅者繅柔嚅不如莞清堅又¶
　於鬼神宜¶
　　疏此經論諸侯禘祫及四時祭祀之席皆二種席¶
　　也¶
<pb:KR1d0020_WYG_010-42b>¶
昨席莞筵紛純加繅席畫純筵國賓于牖前亦如之左¶
彤几(昨讀亦/曰酢)¶
　注國賓諸侯來朝孤卿大夫來聘後言几者使不䝉¶
　如也朝者彫几聘者彤几¶
　　疏案公食大夫禮云上大夫蒲筵加&KR0841;席其純皆¶
　　如下大夫彼注云孤為賓則莞筵紛純加繅席畫¶
　　純聘禮注云筵孤彤几卿大夫其漆几與以此而¶
　　言則筵諸侯與孤用莞筵繅席卿大夫則用蒲筵¶
<pb:KR1d0020_WYG_010-43a>¶
　　&KR0841;席今總云國賓孤卿大夫者廣解賓義訓附録¶
　　國賔之席如昨席而别言左彤几則昨席無几可¶
　　知也諸侯祭祀席有右彫几則王祀先王有几可¶
　　知也然則祀先王及酢席經雖統承上几筵之文¶
　　而曰亦如之實則祀先王之有几酢席之無几可¶
　　以參互得矣鄭云朝者彫几聘者彤几凡生人几¶
　　在左鬼神几在右則朝者之彫几雖如祭祀而其¶
　　位當依彤几在左也¶
<pb:KR1d0020_WYG_010-43b>¶
甸役則設熊席右漆几(甸音/田)¶
　注謂王甸有司祭表貉所設席¶
凡喪事設葦席右素几其柏席用&KR0841;黼純諸侯則紛純¶
每敦一几(柏鄭音椁劉依司農音迫/&KR0841;音丸敦音道劉音疇)¶
　注喪事謂凡奠也&KR0841;如葦而細者柏椁字磨滅之餘¶
　椁席藏中神坐之席也敦讀為燾燾覆也棺在殯則¶
　椁燾既窆則加見皆謂覆之周禮雖合葬及同時在¶
　殯皆異几體實不同祭於廟同几精氣合¶
<pb:KR1d0020_WYG_010-44a>¶
　　疏云喪事謂凡奠者士喪禮始死之奠至小斂之¶
　　奠設於地未有席至大斂奠乃有席殯後則有朝¶
　　夕奠朔月奠大夫以上兼有月半奠并有薦新奠¶
　　𦵏又有遷奠祖奠大遣奠𦵏乃廢奠而虞祭也故¶
　　云凡奠也云既窆則加見者既夕下棺訖則加見¶
　　見謂道上帳帷荒將入藏以覆棺言見者以其棺¶
　　不復見唯見帷荒故謂之見也云祭於廟同几言¶
　　祭於廟者謂吉祭時以其禫月吉祭猶未配故知¶
<pb:KR1d0020_WYG_010-44b>¶
　　至二十八月乃設同几也¶
凡吉事變几凶事仍几¶
　注吉事王祭宗廟祼於室饋食於堂繹於祊每事易¶
　几神事文示新之也凶事謂凡奠几朝夕相因喪禮¶
　畧¶
　　疏注不言朝踐者朝踐與饋獻同在堂故畧不言¶
　　又饋獻後更延尸入室進黍稷尸食之事不言者¶
　　以其還依祼於室之几故亦不言也案檀弓云虞¶
<pb:KR1d0020_WYG_010-45a>¶
　　而立尸有几筵據大夫士而言士喪禮大斂即有¶
　　席而云虞始有筵者以其几筵相將連言其實虞¶
　　時始有几其筵大斂即有也天子諸侯禮大初死¶
　　几筵並有故上文云喪事設葦席右素几也凡几¶
　　之長短阮諶云几長五尺髙二尺廣一尺馬融曰¶
　　長三尺舊圖以為几兩端赤中央黒也¶
　¶
　¶
<pb:KR1d0020_WYG_010-45b>¶
　¶
　¶
　¶
　¶
　¶
　¶
　¶
　周禮纂訓卷十¶

